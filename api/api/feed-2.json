{
  "pages": [

    {
      "title": "Ultra-Trail® Panoramic",
      "link": "/2016/12/Ultatrail-panoramic.html",
      "image": "https://bestrangers.files.wordpress.com/2016/12/15493479_665798220268391_2227578465887639923_o.jpg?w=1400",
      "content": "รายการวิ่งเทรล 100miles รายการแรกของเมืองไทยโดยรังสรรค์ขึ้นโดย “ทีละก้าว” ขึ้นชื่อว่ารายการแรกย่อมมีคนอยากเข้าลองด้วยความท้าทายเป็นธรรมดา ด้วยการโปรโมทที่ร้อนแรง ความสวยงามของเส้นทางวิ่งที่ลากยาวจากแม่ฮ่องสอนไปสิ้นสุดที่อำเภอปาย ย่อมเป็นสิ่งที่เย้ายวน ท้าทายความสามารถของผมซะเหลือเกิน จนทำให้ผมไม่รีรอสมัครโดยทันที",
      "slug": "Ultatrail-panoramic",
      "detail": "<p>รายการวิ่งเทรล 100miles รายการแรกของเมืองไทยโดยรังสรรค์ขึ้นโดย <a href=\"https://www.facebook.com/teelakow/\">“ทีละก้าว”</a> ขึ้นชื่อว่ารายการแรกย่อมมีคนอยากเข้าลองด้วยความท้าทายเป็นธรรมดา ด้วยการโปรโมทที่ร้อนแรง ความสวยงามของเส้นทางวิ่งที่ลากยาวจากแม่ฮ่องสอนไปสิ้นสุดที่อำเภอปาย ย่อมเป็นสิ่งที่เย้ายวน ท้าทายความสามารถของผมซะเหลือเกิน จนทำให้ผมไม่รีรอสมัครโดยทันที</p>\n\n<center><img src=\"https://bestrangers.files.wordpress.com/2016/12/15380847_1745041155815868_6741904944384528200_n.jpg\" alt=\"\" /></center>\n\n<p>สิ่งหนึ่งที่ผมจะได้จากสนามนี้คือคะแนนจาก <a href=\"https://www.i-tra.org/\">i-tra</a> ประมาณ 5 คะแนน แล้วจะเอาไปทำไม? คะแนนเหล่านี้วัดจากความยากง่ายของสนามคำนวณออกมาเป็นคะแนน เก็บไว้เพื่อใช้สมัครรายการใหญ่ๆ ของโลกอาทิเช่น <a href=\"https://utmbmontblanc.com/en/\">UTMB (UltraTrail® Du Mount-Blanc)</a> ซึ่งใช้คะแนนในการสมัครทั้งหมด 9 คะแนน</p>\n\n<p>หลังจากผมจบรายการ Columbia Trail Master ที่หนองใหญ่ชลบุรีก็วางแพลนถึงสนามต่อไปที่จะลง 100km ด้วยความที่ราคาค่าที่สมัครค่อนข้างสูง ทีนี้ก็ต้องมีการขอสปอนเซอร์กันบ้างละ <a href=\"https://www.buzzwoo.de/\">Buzzwoo!</a> คือบริษัทที่ผมทำงานและโครงการ <a href=\"https://www.buzzwoo.de/active\">Buzzwoo! Active</a> คือกิจกรรมดีๆ ที่ให้พนักงานในบริษัทร่วมด้วยช่วยกันวิ่ง เพื่อบริจาคให้เด็กกำพร้า และหมาจรจัด โดยจะจ่าย 10 บาทต่อ 1 กิโลเมตร โดยตั้งเป้าไว้ที่ 100,000 บาทในหนึ่งปี และยินดี Support ผมในการวิ่ง 100 km <a href=\"https://www.facebook.com/UltraTrailPanoramic/\">UltraTrail® Panoramic</a> ในครั้งนี้ ต้องขอขอบคุณเป็นอย่างสูงครับ</p>\n\n<h3 id=\"ซ้อมยังไง\">ซ้อมยังไง?</h3>\n\n<p>ยอมรับว่าผมได้แผนการซ้อม 100km ที่ดีมากๆ อันหนึ่งอยู่ในมือแต่ไม่เคยได้ซ้อมตามแพลนนั้นเลย จะเรียกว่าคำแก้ตัว หรือเหตุผลก็ได้ เพราะผม “ไม่มีเวลา” และแบ่งเวลาให้การซ้อมยาวๆ ได้น้อยมากประดุจดังกิ้งก่าได้ทองยังไงยังงั้น</p>\n\n<p>แต่ก็ไม่ใช่ว่าจะไม่ได้ซ้อมเลยนะ ช่วงหลังๆ มีวันหยุดบ่อยก็พอได้เทรลยาวๆบ้าง ด้วยเชียงใหม่มีดอยสุเทพ-ปุยให้ได้ไปวิ่งเล่นบ่อยๆ แล้วยังมีสนามที่เอาไว้ลงคอร์ดหลายที่ ผมใช้เวลาที่มีในช่วงเช้าเป็นส่วนใหญ่กับการไปวิ่งขึ้นดอยสุเทพ(เทรล) หากมีเวลาเหลือก็ Repeat ไปซักสองรอบ บางวันก็เปลี่ยนเส้นไป Hill Repeat หลังห้วยตึงเฒ่าบ้างในบางโอกาส บางครั้งก็ไปวิ่ง Tempo ใน MTB Track หลังห้วยตึงเฒ่าก็มี</p>\n\n<center><img src=\"https://bestrangers.files.wordpress.com/2016/12/large.jpg?w=736\" alt=\"\" /></center>\n\n<p>Buzzwoo! Active Running Clinic อีกหนึ่งโครงการดีๆ จากบริษัทผมเอง ทุกวันอังคารพนักงานที่รักการวิ่งก็จะมาเข้าร่วมเทรนนิ่ง โดยเจ้านายใจดีจ้าง <a href=\"https://harryruns.com/\">Harry Jones</a> มาเป็นโค๊ชให้ซะเลยชอบวิ่งกันดีนัก แต่ทั้งนี้ทั้งนั้นก็ไม่ได้เน้นเรื่องการวิ่งเทรล ส่วนใหญ่จะเน้นเรื่อง Interval, ทักษะการวิ่งอื่นๆ กับ Fartlek สำหรับวิ่งถนนมากกว่า แต่ดีสำหรับผมตรงที่ว่าเรายังได้คำแนะนำ มีคำถามเราถาม อะไรประมาณนี้ ทั้งหมดคือการซ้อม ใช่แล้วมันไม่เพียงพอ T-T</p>\n\n<p>แต่ที่ผมอยากซ้อมมากๆ คือวิ่งตอนกลางคืน ที่อยากซ้อมไม่ใช่อะไร แค่อยากรู้ถึงความรู้สึก ร่างกาย อาการต่างๆ ในช่วงเวลากลางคืนว่าเป็นยังไงเราจะได้เตรียมตัวถูก ประจวบเหมาะกับน้องนีโม่วิ่ง 100km โป่งแยงเทรลพอดีเลย เป็น Pacer ให้น้องเขาซะเลย <a href=\"https://chaiwut.me/2016/11/22/pacer-pongyang-trail\">(ตามอ่านที่ Pacer PongYang Trail 100)</a> ต้องขอขอบคุณมา ณ ที่นี้ด้วยกับประสบการณ์วิ่งกลางคืนที่ทำให้ได้เตรียมตัวในหลายๆ อย่างก่อนแข่งจริง</p>\n\n<h3 id=\"สายอุปกรณ์หรือเปล่า-เตรียมอะไรบ้างตอนแข่ง\">สายอุปกรณ์หรือเปล่า? เตรียมอะไรบ้างตอนแข่ง?</h3>\n\n<p>เรื่องอุปกรณ์ที่จะใช้ในการแข่งไม่ได้มีอะไรเป็นพิเศษเลย คิดเอาไว้ว่าง่ายๆ Simple มากที่สุด ทีแรกกะจะไม่ใช้ Trekking Pole แต่พอใน Graph เห็นดอยลูกสุดท้ายละเอิ่มยืมน้องนีโม่ดีกว่าเอาไปลองใช้ก่อนถ้าเวิร์คเราจะจัดเองเลยยย ส่วนเฮดแล้มป์เอาไปอันเดียวก็ยังไงอยู่ เตรียมไปอีกเผื่อฉุกเฉินละกันก็ได้ของนีโม่มาอีกหนึ่งอัน เป้น้ำก็อันเดิมที่เคยใช้</p>\n\n<p>เนื่องจากตอนนี้หน้าหนาวเอาติดไปหนึ่งตัวคือเสื้อกันลม กับเสื้อกันหนาวสำหรับวิ่งอีกหนึ่งตัวน่าจะพอ ที่เหลือก็ถุงเท้าเดิมๆ สองคู่ ผ้าบัฟเอาไปสี่ผืนประสบการณ์จากโป่งแยงสอนไว้ว่าเอาพันคอไว้อันหนึ่ง ปิดปากกับจมูกอันหนึ่ง โพกหัวอันหนึ่ง เพราะช่วงดึกอากาศเย็นหวัดจะถามหา เพราะเป็นคนแพ้อากาศเย็น หมวกอีกหนึ่งใบ และปลอกแขนเอาไว้กันแดดและกันหนาว</p>\n\n<p>ที่กังวลที่สุดใน race นี้คืออาหารและของกิน ใช้เวลาคิดนานมากว่าจะกินยังไง ระยะไหนกินอะไร ปรึกษาปรินท์แห่ง <a href=\"https://www.facebook.com/DoctorSportShop/\">Doctor Sport</a> ทั้งอาหารที่ต้องกินก่อนแข่ง ระหว่างแข่ง และหลังแข่ง รวมไปถึงอาหารเสริมต่างๆ ด้วยขอบคุณปริ้นท์มากครับ</p>\n\n<h3 id=\"วันแข่งนั่งรถ-2-ชั่วโมงครึ่ง\">วันแข่งนั่งรถ 2 ชั่วโมงครึ่ง!!!!</h3>\n\n<p>Race นี้ปล่อยตัวประมาณ 10:00 am แต่ว่าเราต้องไปขึ้นรถที่ รร.ปายวิทยาคารพร้อมกับทิ้งดรอปแบ็คไว้ตรงนั้น รถเที่ยวสุดท้ายออกหกโมงเช้า!!!!</p>\n\n<p>ไปถึงที่ รร.ปายฯ ด้วยอากาศที่หนาวเย็นเตรียมดรอปแบ็คจัดของลงทะเบียน ตอนนี้กำลังชั่งใจอยู่ว่าจะเอา Trekking Pole ไปดีไหมสุดท้ายตัดสินใจเอาไปด้วย ทีแรกคิดว่ารถตู้ที่ไหนได้ 4WD ครับผมนั่งกระบะอีกต่างหากโอยยย นี่ขนาดยังไม่แข่งนะ เขย่ากันไปตลอดทาง ทั้งลม อากาศก็หนาว ฝุ่นนี่เรียกว่าเต็มหัว ลงหลุมก้นระบม ทุกคนบ่นตลอดทางเมื่อไหร่จะถึงสักทีเนี่ยยยยยย</p>\n\n<center><img src=\"https://bestrangers.files.wordpress.com/2016/12/15391334_665776086937271_7001792573748416877_o.jpg?w=736\" alt=\"\" /></center>\n\n<p>สิ่งแรกที่ทำเมื่อถึง รร บ้านหมากพริกคือ กินข้าวววว ที่นี่มีข้าวต้ม ข้าวผัด โจ๊ก ไข่เจียว โอยยยหิวแบบนี้ขอข้าวต้มก่อนมีลูกชิ้นอีกสี่ห้าลูก พอให้อิ่มพยายามจะไม่ให้แน่น อิ่มแล้ว ออกไปเตรียมเป้น้ำ จัดแจงสัมภาระต่างๆ ให้เข้าที่เข้าทาง อากาศยังเย็นๆ ตัดสินใจถอดเสื้อกันลมเก็บไว้ก่อนดีกว่า ทุกอย่างเรียบร้อย พร้อมแล้ว!!!</p>\n\n<h3 id=\"เริ่มแล้ว-มหากาพย์-100-km\">เริ่มแล้ว มหากาพย์ 100 Km</h3>\n\n<p>สถานที่ปล่อยตัวเป็นจุด CP ของระยะ 100 miles อีกด้วย เราจะเห็นนักวิ่งระยะ 100 miles หลายคนเข้ามาแล้วออกไปเยอะพอสมควร ยอมใจพวก 100 miles จริงๆ เด็กชาวเขาเริ่มยืนตั้งแถวหน้าประตูโรงเรียนด้วยชุดประจำเผ่าน่ารักสดใส ชอบตรงที่ว่าเป็นงานที่จัดง่ายๆ และอบอุ่นภาพเดิมของ<a href=\"https://www.facebook.com/teelakow/\">ทีละก้าว</a>หายไป ตอนนี้วิ่งทุกคนพร้อมแล้ว เสียงนับถอยหลัง พร้อมกับความตื่นเต้นที่รออยู่เบื้องหน้า 5 4 3 2 1 ไปปปปปปป</p>\n\n<center><img src=\"https://bestrangers.files.wordpress.com/2016/12/15540947_665800793601467_7581070303843593064_o.jpg?w=736\" alt=\"\" /></center>\n\n<h3 id=\"ทางลงอยู่ไหน\">ทางลงอยู่ไหน?</h3>\n\n<p>วิ่งไปได้สักพักประมาณ 500 เมตร เจอทางขึ้นแบบชันๆ คิดว่าน่าจะขึ้นปรกติไปเรื่อยๆ ก้มมองแผนที่ที่ติดกับ BIB เห้ย ไม่มีทางขึ้นนี่หว่าแล้วก็ขึ้นไปเรื่อยๆ ไม่มีสิ้นสุดสักที ก้มมอง BIB มองแล้วมองอีก มันไม่มีทางขึ้นนี่นาาาาาาา เอาแล้วสิโดน RD แล้วไงหน้าพี่นพยิ้มมุมปากลอยมาแต่ไกลเลยทีเดียว ตั้งหน้าตั้งตาไต่ไปเรื่อยๆ รู้สึกโชคดีที่ไม่เอา Trekking Pole เก็บไว้ ได้ใช้ตั้งแต่เริ่มเลยทีเดียว</p>\n\n<p>หลังจากเริ่มมาสักประมาณ 3-4km เห็นจะได้ ก็ผ่าน จุด A4 ในใจคิดว่าเห้ย ทำไมถึงเร็วและนักวิ่งก็ไม่มีใครหยุดด้วยสิเพราะค่อนข้างจะเร็วไปและ A4 ไม่มีน้ำไม่มีอะไรสักอย่างด้วย ไม่เป็นไรตั้งหน้าตั้งตาไต่กันต่อไป หวังว่าจะเจอทางลงในไม่ช้า</p>\n\n<p>เจอทางลงแล้ววววว ช่วงนี้ลงยาวๆ สลับขึ้นเป็นบางครั้งคิดในใจเอาไงดีกับทางลงช่วงนี้จะทำเวลาหรือไปแบบสบายๆ เห็นหลายๆ คนบินกันลงไปอย่างกะนก คิดในใจ Save ตัวเองดีกว่าวิ่งไปแบบชิวๆ ทางช่วงนี้สวยด้วย ทั้งเมฆบางๆ สลับกับดอย นี่ถ้ามาช่วงเช้าๆ ทะเลหมอกแน่นอน ทางลงลูกรังสลับดินแข็งมีบางช่วงลื่นๆ ต้องระวังแต่ <a href=\"https://bestrangers.wordpress.com/2016/11/16/altra-lone-peak-3-0/\">Altra Lone Peak 3.0</a> ของผมยังทำงานได้ดีไม่บกพร่อง ทางไหนลงชันๆ ก็ Trekking Pole เข้าเบรก</p>\n\n<p>ทะลุขึ้นมาบนทางถนนลูกรังที่ขับรถผ่านมาช่วงเช้า เจอพี่นพขับรถสวนมาคอยบริการนักวิ่งบอกว่าน้องเขาตั้งจุด A4 เร็วไป และน้ำก็ยังเข้าไม่ถึง Shot นี้ตราตรึงใจทำให้เรารู้ว่าทีมงานมีความใส่ใจนักวิ่ง พี่นพเติมน้ำให้เพราะยังไง CP1 ยังอีกไกลน้ำหมดแน่ถ้าไม่เติม ขอโค๊กพี่นพใส่ขวดน้ำติดตัวไปอีกหนึ่งขวดรับไป CP1 กันดีกว่า</p>\n\n<h3 id=\"กว่าจะถึง-cp1\">กว่าจะถึง CP1</h3>\n\n<p>หลังจากเติมน้ำจากพี่นพ ก็วิ่งไปตามถนนเตรียมลงไปสู่ CP1 ทางช่วงนี้พีคมากสวยงามจริงๆ ทั้งวิวภูเขาสวนข้าวโพดของชาวบ้านมองลงไปมีหมู่บ้านท่ามกลางหุบเขา ทำให้เราหยุดมองอยู่หลายต่อหลายครั้งทีเดียว ช่วงนี้เป็นทางลงสลับทางขึ้นมีทางคอนกรีตเป็นบางช่วง</p>\n\n<center><img src=\"https://bestrangers.files.wordpress.com/2016/12/15585037_668076166707263_8867283087150634054_o.jpg?w=736\" alt=\"\" /></center>\n\n<p>ทางของฝุ่น ใช่ครับมันคือทางของฝุ่นทุกครั้งที่มีรถสวนขึ้นมา ฝุ่นตลบไปหมด ดีที่เตรียมผ้าบัฟหนึ่งอันไว้ที่คอ คอยดึงมาปิดจมูกเมื่อมีฝุ่นเยอะๆ เรียกว่าแทบไม่เห็นทางกันเลยทีเดียว ลงไปยาวๆ ผ่านพี่ๆ ที่วิ่ง 100 Miles กันหลายคนทักทายจับมือทุกคนยอมใจทุกคนจริงๆ</p>\n\n<p>ทางลงยาวๆ มีทางขึ้นสลับให้ได้พักหัวเข่าบ้างเป็นบางช่วง อากาศเริ่มร้อนแดดเริ่มมา ทางลงที่ชันๆ ตอนนี้ต้องใช้ Pole ยันเพื่อเบรกเอาไว้ด้วยทางลงยังวิ่งได้ปรกติ ช่วงสุดท้ายก่อนถึง CP1 เป็นคอนกรีตล้วนๆ พยายามเซฟหัวเข่าอย่างมาก เพราะเริ่มรู้สีกว่าหัวเข่า และข้อพับเริ่มล้าบ้างแล้ว</p>\n\n<p>ถึง CP1 หนึ่งจนได้ หลายๆ คนชอบ CP1 รวมทั้งผมด้วย ก็น่ารักขนาดนั้นนนน ใจอยากหยุดตรงนี้ให้นานแสนนานนนนน การ์ตูนกับพี่ต่ออยู่ที่ CP1 ด้วยเย้ๆ ทักทายถ่ายรูปกันไป พักสักแป๊บทานน้ำ ตอนนี้ทุกคนเริ่มทยอยเข้ามาสู่ CP1 ได้เวลาเราออกจากที่นี่ละลุยต่อ A5 รอเราอยู่</p>\n\n<h3 id=\"ปัญหาที่ไม่เคยเจอ-และไม่คิดว่ามันจะเกิดขึ้น\">ปัญหาที่ไม่เคยเจอ และไม่คิดว่ามันจะเกิดขึ้น!</h3>\n\n<p>สถานีต่อไปคือ A5 ตามบรีฟ สเตชั่นนี้มีอาหารตามสั่ง และผมแพลนว่าจะกินข้าวกลางวันตรงนี้และน่าจะไปถึงช่วงบ่ายสามโมง ตอนนี้ทางเป็นคอนกรีตขึ้นๆ ลงๆ ไม่ได้ทิ้งห่างนักวิ่งท่านอื่นสักเท่าไหร่ก็วิ่งๆ ไปด้วยกันคุยๆ กันไปมีบ้างบางช่วงที่ทิ้งห่างกันไป แต่ก็ยังพอตามกันได้อยู่ หลังจากลงยาวๆ บนคอนกรีตตอนนี้เริ่มรู้สึกล้าที่เข่าและข้อพับเป็นอย่างมากจนบางครั้งต้องหยุดเดินเพื่อพักหัวเข่า</p>\n\n<p>อากาศเริ่มร้อน เริ่มวิ่งกลางแดดมากขึ้น ประกอบกับอาการหิวข้าวด้วยเลยเปิดกระเป๋าหยิบ Energy Bar มาหนึ่งอันกินไปเดินไป กินไปได้คำที่ 5 สำลักเลยครับช่วงนั้นแย่มาต้องหยุด จนพี่ที่ไปด้วยกันต้องหยุดพร้อมหันมาดู ช่วงที่สำลักรู้สึกถึงอาการเจ็บที่กระบังลม เห้ยเป็นอะไรหรือเปล่ามีความกังวลเพิ่มขึ้นมาอีกหนึ่งข้อ แต่คิดแล้วไม่น่าจะมีอะไรคงเป็นผลมาจากอาการเหนื่อย</p>\n\n<center><img src=\"https://bestrangers.files.wordpress.com/2016/12/15591247_668093293372217_3171456258761128211_o.jpg?w=736\" alt=\"\" /></center>\n\n<p>หลังจากหยุดพักจากการสำลัก สักแป๊บหนึ่งก็ไปต่อได้ตอนนี้เริ่มเป็นทางลงสลับทางราบมากขึ้นแต่ยังเป็นถนนคอนกรีตเหมือนเดิม แต่สิ่งที่ไม่เคยคิดเลยว่าจะเกิดกับตัวเองคือท้องอืด อาหารไม่ย่อย ตอนนี้เริ่มวิ่งไม่ได้ เลยใช้ Power Walk อย่างเดียว ทุกคนล่วงหน้าไปก่อนแล้ว แต่เรายังไปเร็วไม่ได้เพราะเต็มกระเพาะอาหารเลย ทำให้คิดถึงพี่เอมที่บอกตั้งแต่ก่อนแข่งแล้วว่ามียาช่วยย่อย เอาติดตัวไปด้วยไหม ด้วยความที่ไม่เป็นเคยมีอาการอาหารไม่ย่อยเลยปฏิเสธพี่เอมไป แต่ตอนนี้เป็นไงล่ะ</p>\n\n<p>เป็นช่วงเวลาที่แย่ คิดอยู่อย่างเดียวว่าเดี๋ยวมันก็ย่อย ไม่นานหรอกระยะทางไป A5 เหลืออีกไม่ไกลในใจคิดว่าเดี๋ยวถึง A5 คงย่อยหมดพอดี วิ่งได้นิดเดียวก็ต้องหยุดเดินเพราะจุก เดินสักพักพยายามวิ่งก็วิ่งได้ไม่เยอะจุกเหมือนเดิม การวิ่งบนคอนกรีตนี่ไม่ชอบเลย T-T เสียดายที่ไม่ได้ชื่นชมวิวในจุดนี้เพราะอาการท้องอืดนี่แหละเป็นอะไรที่แย่มากเหลือเกิน ในที่สุดก็มาถึง A5 สักที</p>\n\n<h3 id=\"a5-อาหารตามสั่งแล้วไง-t_t\">A5 อาหารตามสั่งแล้วไง T_T</h3>\n\n<p>วิ่งลงมาถึง A5 เจอนักวิ่งหลายๆคนที่นำเราไปก่อนหน้ากำลังล้อมวงกันกินข้าวอย่างเอร็ดอร่อย เข้ามาด้วยความพะอืดพะอม ถอดเป้น้ำออกทำให้ร่างกายเย็นสักพักคิดในใจยังไงก็ต้องกินเพราะว่ากว่าจะถึง CP2 ไม่มีข้าวแล้วนะ ใจจริงอยากจะกินข้าวผัดร้อนๆ สักจาน แต่คิดว่าคงกินไม่ไหวกับอาการที่เป็นอยู่เลยขอสั่งแค่ข้าวต้มก็ได้สักถ้วยใหญ่ๆ ก็ยังดี</p>\n\n<center><img src=\"https://bestrangers.files.wordpress.com/2016/12/15391145_10154072657301931_960012534129561427_n.jpg\" alt=\"\" /></center>\n\n<p>ข้าวต้มร้อนๆ พร้อมเสริฟตักกินได้หนึ่งช้อนก็รู้ทันทีว่าไม่ได้ ยัดยังไงก็ไม่ลงเพราะในท้องเต็มไปหมดไม่ย่อยเลย T-T แย่มากมายในตอนนั้นที่ทำได้คือเดินไปหยิบส้มมาสองลูก กินส้มไปก่อน แล้วก็ขอโทษทางแม่ค้า และทีมงาน ที่สั่งข้าวต้มมาแต่กินไม่ได้เลย ผมขอโทษจริงๆ นะครับบบ ถ้าหากทีมงานผ่านมาอ่าน ผมต้องขออภัยตอนนั้นรู้สึกแย่มากจริงๆ</p>\n\n<p>ไม่มีประโยชน์ที่จะนั่งอยู่ที่ A5 ใส่เป้น้ำใส่หมวกผมจะออกไปแล้วครับ หยิบส้มมาอีกหนึ่งลูก หยิบกล้วยมาสองลูกใส่กระเป๋าไว้ โค๊กหนึ่งขวด ขอบคุณและขอโทษทีมงานอีกครั้ง เดินไปฉีดสเปรย์ที่หลังหัวเข่าแล้วออกวิ่งต่อไปตามถนนคอนกรีตเข้าหมู่บ้านมุ่งหน้าสู่ CP2</p>\n\n<h3 id=\"หายท้องอืดแล้วววว\">หายท้องอืดแล้วววว</h3>\n\n<p>ออกจาก A5 เข้าสู่หมู่บ้าน หลายคนปรบมือให้กำลังใจมีเด็กคอยบอกทางเพราะป้ายบอกทางตรงนั้นติดไว้ไม่ค่อยชัดหลงกันไปหลายคน ออกจากหมู่บ้านลัดเข้าไปในไร่ของชาวบ้านทางตรงนี้สวยมาก แต่ยังวิ่งไม่ได้เหมือนเดิม ยังจุกอยู่ ทางช่วงนี้ชาวบ้านปลูกพืชผักอยู่แต่ไม่รู้เป็นอะไรเดาว่าเป็นกระเทียม หรือไม่ก็ผักชี สักอย่างมีการติด Springer ให้เราได้วิ่งผ่านให้คลายร้อน</p>\n\n<p>กินส้มที่หยิบมาด้วยหวังจะให้ย่อยเร็วๆ พร้อมกับโค๊กแบบไม่เขย่าเผื่อจะช่วยได้บ้าง อาการเริ่มดีขึ้นบ้างบางส่วน เริ่มวิ่งได้เบาๆ ถึงแม้จะไม่ไกลแต่ก็ยังดีกว่าเดินอย่างเดียว วิวตรงนี้จะไม่เหมือนช่วงที่อยู่บนเขา แต่ก็สวยมากผ่านไร่ข้าวโพดเลาะผ่านแม่น้ำปายที่ไหลหล่อเลี้ยงเกษรตกรแถวนี้ ชาวบ้านขับรถผ่านฝุ่นกระจายทุกคนก็ให้กำลังใจกันไป</p>\n\n<center><img src=\"https://bestrangers.files.wordpress.com/2016/12/15585001_668053886709491_8866351418574028270_o.jpg?w=736\" alt=\"\" /></center>\n\n<p>อากาศเริ่มเย็นลงแล้วเพราะเข้าสู่ช่วงเย็น ยังคงเดินสลับวิ่งไปเรื่อยๆ ทางฝุ่นขาวๆ นกเริ่มบินกลับรังพระอาทิตย์เริ่มลับขอบฟ้าอากาศดีมาก วิวสวยเริ่มมีหมอกตอนเย็นก่อนที่จะมืดจนมองไม่เห็นอะไร เลยหยุดเตรียมตัวเอา HeadLamp ขึ้นมาใส่ถ่าน 3A คาดหัวไว้พร้อมใช้งาน พักแป๊บนึงแล้วไปต่อเมื่อไหร่จะถึง CP2 สักที</p>\n\n<p>เปิดไฟ Head lamp วิ่งแล้วตอนนี้เพราะมืดแล้ว ยังคงมีรถชาวบ้านที่กลับจากไปทำสวนมาเป็นระยะ แสดงว่าเราใกล้จะถึงละ ทางเริ่มวนเข้ามาอีกหมู่บ้านหนึ่งอีกครั้งเริ่มเป็นถนนคอนกรีต ชาวบ้านที่อยู่ตามข้างทางพลอยบอกให้นักวิ่งอีกไม่กี่ร้อยเมตรก็ถึงจุดพักแล้ว ในที่สุดก็เจอถนนใหญ่เลี้ยวซ้ายซักพักก็เข้าสู่ CP2 เย้ถึงจนได้ครึ่งทางแล้ววววว</p>\n\n<h3 id=\"10km-สู่-a6-ที่นานมากเหลือเกินนนนน\">10km สู่ A6 ที่นานมากเหลือเกินนนนน</h3>\n\n<p>เข้าสู่ CP2 เจอพี่นพคนแรก และการ์ตูนกับพี่ต่อก็รออยู่ตรงนี้เช่นกัน เจอ Rene อยู่ตรงนี้เราก็คิดในใจมาอยู่ตรงนี้ได้ยังไง ควรจะไปไกลกว่านี้แล้วนะ หาอะไรกินไม่มีอะไรนอกจากขนม กล้วยและส้ม นักวิ่งหลายคนผิงไฟ เรากะว่าจะพักตรงนี้นานๆ เอาให้หายเหนื่อย ตอนนี้อาการท้องอืดหายไปแล้วทุกอย่างกลับเป็นปรกติอีกครั้งหนึ่ง</p>\n\n<p>คุยกับ Rene ว่าทำไมมาอยู่ตรงนี้ ทำไมพักนานจัง แกตอบกลับมา DNF ตัวเองเรียบร้อย เพราะว่าเจออากาศร้อนในตอนกลางวัน ร้อนจัดร่างกายเหมือนผิดปรกติเขาเลยหยุดและ DNF ตัวเอง ปลอดภัยกว่า เริ่มถามพี่นพว่า A6 มีของกินไหมคำตอบที่ได้คือ มาม่า ขนมปังและขนมอื่นๆ มีเต๊นท์ให้นอน เห้ย เราไม่อยู่แล้วเปลี่ยนแผนใหม่ ไปตอนนี้เลยดีกว่าไปกินมาม่าที่นั่น แล้วนอนพักเอาแรงดีกว่ามานั่งเฉยๆ ตรงนี้ เตรียมของเติมน้ำ และออกจาก CP2 ทันที</p>\n\n<p>เจ้าหน้าที่บอกว่า 10km ถึงจุด A6 แบบนี้จ๊อกไปสบายๆ สักชั่วโมงกว่าๆ คงถึงละ วิ่งออกมาอย่างรวดเร็วผ่านหมู่บ้านมาเรื่อยๆ ช่วงนี้คนกินเหล้าเยอะมาก เรามาคนเดียวก็เสียวกันไป รถที่สวนมาก็ไม่มีทีท่าว่าจะลดความเร็วลงซะเลย ต้องใช้ไฟเข้าส่องเพื่อเตือน</p>\n\n<center><img src=\"https://bestrangers.files.wordpress.com/2016/12/15493708_668072050041008_2146369435269797536_o.jpg?w=736\" alt=\"\" /></center>\n\n<p>ถนนยาวๆ ไป A6 อันแสนมืดมิดโดดเดี่ยวทั้ง Race วิ่งคนเดียวเกือบตลอดทาง เริ่มไม่มีบ้านคนละ วิ่งเบาๆ สลับเดินเพื่อเซฟตัวเองสำหรับเนินมหาโหดที่จะต้องเจอช่วงท้าย บรรยากาศเริ่มวังเวง เชี่ยละมองไปด้านซ้ายป่าช้าเลยไหมล่ะ แหม่ จากเดินเปลี่ยนเป็นวิ่งเลยทีเดียว</p>\n\n<p>ออกจากหมู่บ้านมานานมากแล้ว ส่องไปข้างหน้าพร้อมกับอุทานออกมา เชี่ยยยย นึกว่าจะไปสบายไม่ต้องขึ้นดอย ยังจะต้องมาเจอดอยอีกเหรอเนี่ยแล้วมาม่ากูล่ะ น้ำตาจิไหลลลล ทำอะไรไม่ได้นอกจากจ้ำ Trekking Pole แต็กๆไต่ขึ้นไปเรื่อยๆ โดยไม่มีทีท่าว่าจะลง</p>\n\n<p>มองดูนาฬิกาเห้ย 11 กิโลแล้ว A6 อยู่ไหนนนน ใครบอกว่า 10km ฟร๊ะไอ้เราก็อัดมากะว่าสักสิบโล ไม่ถึงสักกะที ถนนก็ขึ้นๆ ลงๆ หิวก็หิว ทำได้แต่เดินไปเรื่อยๆ สลับวิ่งบ้างเริ่มมองเห็นแสงไฟ แสดงว่าเริ่มเข้าหมู่บ้าน แล้วในที่สุดก็เจอสักที A6 ในตำนานสิบโลเชี่ยๆปาเข้าไป 14km</p>\n\n<h3 id=\"กิน-พัก-หลับ-เก็บแรงเพื่อดอยเมี่ยง\">กิน พัก หลับ เก็บแรงเพื่อดอยเมี่ยง</h3>\n\n<p>พี่ต่อ และการ์ตูนยังคงอยู่ที่ A6 ขอบคุณการ์ตูนที่ต้มมาม่าให้ พี่นพบอกเอาเข้าไปในเต้นได้เลย แน่นอนนครับบบบ ข้างนอกหนาวซะขนาดนั้น ไม่ลืมที่จะหยิบดรอปแบ็คเข้ามาในเต้นด้วย</p>\n\n<p>ใส่กางเกงรัดกล้ามเนื้อทับเลยไม่ถอดกางเกงตัวเดิมละ เอาเสื้อกันหนาวมาใส่ เตรียมของทุกอย่าง เสร็จแล้วขอลิ้มรถมาม่าหน่อย ด้วยความหิวซัดไปไม่เหลือน้ำ อิ่มพอดีถึงเวลาหลับบบบบ ของีบสามสิบนาทีหัวถึงพื้นภาพตัดทันที</p>\n\n<p>โทรศัพท์ดังขึ้นเพราะตั้งเวลาปลุกเอาไว้ เห้ยนี่เราได้นอนหรือยังเนี่ยยทำไมเร็วจัง ตื่นมาจัดแจงร่างกายออกไปนอกเต้นทานกล้วยกับส้มเพิ่ม ออกจาก A6 มุ่งหน้า C3 อีก 5km</p>\n\n<h3 id=\"โดดเดี่ยวกลางป่าละเมาะ\">โดดเดี่ยวกลางป่าละเมาะ</h3>\n\n<p>ออกจาก A6 ไม่มีคอนกรีตแล้ว วิ่งออกมาพร้อมนักวิ่งบรูไน อากาศหนาวเย็นขึ้นเพราะตอนนี้ใกล้เที่ยงคืนแล้ว เสื้อกันหนาวยังใส่แค่ตัวเดียว ดึงผ้าบัฟมาปิดปากกับจมูก ด้านบ้านคลุมหัว คลุมหน้าผากเหลือแต่ลูกตา ปล่อยให้นักวิ่งบรูไนแซงไปก่อน</p>\n\n<p>จากทางราบเริ่มเข้าสู่เนินเล็กๆ ลัดเลาะป่าไปเรื่อยๆตามเส้นทางมอไซต์ของชาวบ้าน ผ่านหมู่บ้านหมาเห่าระนาว ในใจคิดว่ามึงอย่าวิ่งมานะ ไม่มีแรงหนีละ ผ่านเข้ามาในหมู่บ้านอีกครั้งสักพักถึง CP3</p>\n\n<h3 id=\"ข้าวต้มเลิศรส-ป่าไผ่-กับป่าช้าเที่ยงคืน\">ข้าวต้มเลิศรส ป่าไผ่ กับป่าช้าเที่ยงคืน</h3>\n\n<p>สอบถามทีมงานบอกว่าที่นี่มีข้าวต้มกับก๋วยเตี๋ยว กาแฟ ไว้บริการ จัดข้าวต้มอุ่นๆ ไปหนึ่งถ้วยอิ่มอร่อย แต่เริ่มง่วง พักนอนอีกงีบดีกว่า เจ้าหน้าที่บอกมีเปลนอนอยู่ เลยขอนอนสัก 30 นาที</p>\n\n<p>สะดุ้งตื่นเพราะอากาศหนาวมาก เราไม่ได้ขยับตัวเลยเย็น สรุปนอนไปแค่ 15 นาที ไม่เป็นไรในเมื่อนอนไม่ได้ก็ขอไปต่อเลยดีกว่า ออกจาก CP3 ผ่านรีสอร์ทช่วงเที่ยงคืนพอดี เจอนักท่องเที่ยวร้องเพลง ดื่มกันอยากสนุกสนานแทบอยากไปแจม และขอสักแก้วสองแก้ว วิ่งเบาๆต่อไป ผ่านอ่างเก็บน้ำตรงนี้ผมว่าถ้าผ่านมาช่วงกลางวันคงจะสวยน่าดู</p>\n\n<p>เลยอ่างเก็บน้ำเริ่มออกจากชุมชน เข้าป่าซะที จะสะดุดกับเครื่องหมาย !!! ของทีมงาน โดยปรกติแล้วแล้วเครื่องหมายนี้จะติดเพื่อเตือนทางอันตรายเช่น ลื่น เหว ฯลฯ ตรงนี้ทางปรกติไม่มีอะไรเลย หยุดวิ่งหันไปทางซ้าย</p>\n\n<p>เชี่ยยยย ป่าช้าอีกละ เมรุเผาศพ ศาลามาเต็มอยู่หน้าป่าช้าแบบเก๋ๆ ป่าช้าที่สองของ Race นี้ขอบคุณความตื่นเต้นที่ทีมงาน<a href=\"https://www.facebook.com/teelakow/\">ทีละก้าว</a>มอบให้ วิ่งอวดผีกันเลยทีเดียวแบบนี้</p>\n\n<center><img src=\"https://bestrangers.files.wordpress.com/2016/12/15540761_665804723601074_3193175029443619705_o.jpg?w=736\" alt=\"\" /></center>\n\n<p>ป่าไผ่ในความมืดมาพร้อมเหวด้านซ้าย ต้องค่อยเดินไปอย่างระวัง ไม่วิ่งละครับตอนนี้กลัวลื่นตก เริ่มชันขึ้นเรื่อยๆ สลับมาเหวด้านขวาบ้าง เริ่มเห็นวิวบ้างบางจุด แนะนำพี่นพคราวหน้าอยากผ่านเส้นนี้ตอนกลางวันนนน</p>\n\n<p>เจอเพื่อนนักวิ่งสองคนพี่ผู้หญิงดูเหนื่อยมากเหมือนจะอ๊วกด้วย แต่ยังไหวอยู่มีพี่ผู้ชายมาด้วยเราเลยผ่านต่อไป ขึ้นไปเรื่อยๆ อากาศเย็นเมื่อไหร่จะสุดเนี่ยยยยย สักพักเจอกับพี่คนหนึ่งค่อยๆ ไต่ลงช่วงทางลงเขาวิ่งร้อยไมล์โอยย สุดยอดมาก สุดๆ สักพักขึ้นไปเจอทีมมอเตอร์ครอส นอนรอนักวิ่งบนยอดเขาเลยจัดการขอโค๊กไปสองแก้ว</p>\n\n<p>คุยกับทีมมอเตอร์ครอสสักพัก ออกมาเริ่มเป็นทางลงชันและลื่น วิ่งได้เป็นบางช่วง เทรกกิ้งโพลใช้เบรกรัวๆ ทั้งไต่ทั้งเบรกช่วยได้โคตรเยอะ ลงมารัวๆ จนมาทะลุถนน ข้ามแม่น้ำไม่อยากลุยเทรกกิ้งโพลจ้ำๆ ดูความลึก เลยไปทางด้านข้างดีกว่า เริ่มเข้ามาในหมู่บ้านแล้วก็ถึง A7 จนได้</p>\n\n<h3 id=\"ดอยเมี่ยงในตำนาน-บ้าไปแล้ววว\">ดอยเมี่ยงในตำนาน บ้าไปแล้ววว</h3>\n\n<p>พักคุยกับพี่ๆ ที่ A7 มีไข่ต้มและขนมบริการทีมงานก็ต้มไข่ไว้รอนักวิ่ง ใข่ต้มตีหนึ่งคืออร่อย กินไปสองฟองพออิ่มตั้งแต่ท้องอืดผมไม่กินเจลเลยแอบระแวงมาก ดูนาฬิกา 70km แล้วนั่งพักเติมน้ำ ไปลุยดอยเมี่ยงกันเลยย</p>\n\n<p>ออกจาก A7 มาผ่านสวนชาวบ้านมาเรื่อยๆ ตอนนี้คือขึ้นอย่างเดียวทางขึ้นไม่ชันมากพอเรียกความหอบ ท้องฟ้าเปิด ดาวสวยมากสวยจนต้องปิดไฟแหงนมองดูท้องฟ้า ด้วยความมืดมิด ผมไม่ได้เห็นดาวเยอะขนาดนี้มานานมากแล้ว สวยงามจริงๆ</p>\n\n<p>ขึ้นรัวๆ หมดสวนชาวบ้านแล้วตอนนี้ความชันเริ่มเปลี่ยน ก้มมองดูกราฟที่ติด BIB ด้วยความรู้สึกที่ว่าเชี่ย ของจริงเริ่มละ มันชันมากจะเปรียบกับที่ไหนดีเนี่ย ชันกว่าโป่งแยงช่วงสุดท้ายอ่ะ ขึ้นได้โหดมากเป็นทางคอนกรีตสลับดิน รถถ้าจะขึ้นเกียร์ออโต้หมดสิทธิ์ ความชันประมาณนี้แหละนะผมว่า</p>\n\n<center><img src=\"https://bestrangers.files.wordpress.com/2016/12/15540794_668069293374617_6345915626335185488_o.jpg?w=736\" alt=\"\" /></center>\n\n<p>ตอกแตกๆ เสียงเทรกกิ้งโพลปักพื้นดินเป็นจังหวะไปเรื่อยๆ ไม่มีแววว่าจะถึงสักทีทำได้แค่ปลอบตัวเองกันต่อไป เดินขึ้นไปพลางส่องไฟไปข้างบนเรื่อยๆ ไม่มีทีท่าว่าจะสุด หยุดมองดาวบ่อยๆ เบื่อก็พักขานับก้าวกันไป เล่นโทรศัพท์กันไป เล่นเฟสกันไป</p>\n\n<p>หากคิดในอีกมุมหนึ่ง ช่วงเวลานี้ปราศจาคสิ่งรบกวนมากได้อยู่กับตัวเอง คุยกับตัวเอง มีความคิดอะไรหลายๆอย่างเกิดขึ้นที่ตรงนี้ มีสมาธิมากขึ้น คิดถึงลูกสาว ก็เปิดดูวิดีโอ แล้วเดินขึ้นไป เมื่อไหร่จะถึงฟร๊ะ</p>\n\n<p>ในที่สุดก็ถึงถนนที่เป็นทางลงรัวๆ โอยน้ำตาจะไหลขึ้นมาได้ยังไงบ้าไปแล้ว แต่ที่พีคกว่าคือลูกศรไม่ได้บอกให้ลง ให้ไปทางขวาหันไปทางขวาเชี่ย ขึ้นอีกละคอตกเดินขึ้นไปต่อ ไม่มีทางคอนกรีตดินล้วนๆ และมันก็ขึ้นแบบเดิมไปเรื่อยๆ เรื่อยๆ</p>\n\n<center><img src=\"https://scontent.fbkk5-5.fna.fbcdn.net/v/t31.0-8/15585226_668040900044123_5133785772444496143_o.jpg?oh=820cbe315f31d32a2fba045defa0e1fa&amp;oe=58E650E6\" alt=\"\" /></center>\n\n<p>เจอป้ายบอกลานชมวิว 3km น้ำตาจะไหลข้าวไข่เจียว ข้าวไข่เจียว ดูกราฟมันต้องลงแล้วนี่หว่าถึงจะเจอ A8 เห้อกราฟแม่งอยากฉีกทิ้ง ขึ้นต่อไป เจออุ๊บอิ๊บพอดีมากำลังไปข้างหน้าแบบโหมด Auto Pilot อุ๊บอิ๊บบอกอย่าพึ่งไปเดินเป็นเพื่อนหน่อยไม่งั้นหลับแน่</p>\n\n<p>เดินคุยกับอุ๊บอิ๊บในทางชันๆ เพื่อไม่ให้ความง่วงมาแทรกแทรงเวลาตอนนั้นก็เกือบตีห้าละ อย่าเรียกคุยเลยเรียนบ่นดีกว่า เมื่อไหร่มันจะลง เมื่อไหร่จะเจอไฟ บ่นกันไป</p>\n\n<p>โอยถึงสักที่ A8 ที่รัก ขอข้าวไข่เจียวเน้นๆ หอมๆ อุ่นๆ นอนรอข้าวไข่เจียว ง่วงแต่นอนไม่ได้เพราะอากาศหนาวมากกินข้าวไข่เจียวสวรรค์อร่อยที่สุด หกโมงแล้วพระอาทิตย์กำลังจะขึ้นตรงทะเลหมอก สวยจริงๆ ตอนนี้ยืนอยู่บนลานชมวิวที่ความสูง 1675 เมตรจากระดับน้ำทะเล ท้องฟ้าเปิด ด้านล่างทะเลหมอกน่าจิบกาแฟรอพระอาทิตย์ขึ้นเป็นอย่างยิ่ง เจอน้องโอ๊ตนึกว่าเข้าเส้นไปแล้วซะอีก ไม่มีเวลา ต้องไปแล้ว</p>\n\n<h3 id=\"ทางลงไปหาหมั่นโถว\">ทางลงไปหาหมั่นโถว</h3>\n\n<p>พร้อมออกจาก A8 มุ่งหน้าสู่ CP4 พี่เจ้าหน้าที่บอกลงอย่างเดียวจ้าไปได้เลย ออกมาสักพักผ่างงง ทางขึ้นครับพี่น้องอุทานเป็นเสียงเดียวกันทางสามคน เชี่ยยยยย ขึ้นชันๆอีกแล้ว ตอนนี้ไม่ได้ใช้ไฟละสว่างแล้ว ด้านซ้ายวิวภูเขาพร้อมทะเลหมอกโอยยย สวรรค์ชัดๆ เข้าสู่ทางลงแบบจริงจังสักที</p>\n\n<p>ทางลงก็นะแพลนที่คิดไว้คือเติมข้าวไข่เจียว แล้ววิ่งลงแต่นี่อัลไลลล ทางลงที่แทบจะใช้เวลามากกว่าทางขึ้น วิ่งไม่ได้ลื่นมาก ชันมาก ถ้าวิ่งมีกลิ้ง เทรกกิ้งโพลเบรกรัวๆ เซฟหัวเข่าสไลด์ลงก็ไม่ได้ ทั้งชันทั้งโค้ง</p>\n\n<center><img src=\"https://bestrangers.files.wordpress.com/2016/12/15585029_668096220038591_8054192879079413871_o.jpg?w=736\" alt=\"\" /></center>\n\n<p>เข้าสู่ป่าสนอันสวยงาม ดอยเมี่ยงสวยจริงอะไรจริง ที่ป่าสนเป็นทางลงไม่ค่อยชันพอวิ่งได้ดินไม่ค่อยแข็ง อยู่ที่ป่าสนประมาณ 1-2km กำลังชื่นชมความงามของป่าสน ลงอีกละเหมือนเดิม ทั้งชันทั้งลื่น แอบเสียวเทรกกิ้งโพลหักอยู่เหมือนกัน เบรกตลอดเวลา</p>\n\n<p>วิ่งลงมาสักพักเจอช่างภาพเก๊กหน่อยๆ นิมิตรหมายอันดีว่าใกล้ถึงแต่ก็ยังลงรัวๆ “พี่อีกไกลไหมครับ” เสียงตอบกลับมาว่า “โลครึ่งครับ” หวังว่าเขาคงไม่หลอกเราาาาา ลงมาสักพักหมดแล้ววววววววทางลงโหดๆ เจอพี่มอเตอร์ครอสจอดอยู่บอกว่าผมขับขึ้นไปยังเหนื่อยเลย</p>\n\n<p>ทางไม่ชันมากแล้ววิ่งได้ ผ่านช่างภาพคนที่สองตอนนี้วิ่งรัวๆ ผ่านสวนลิ้นจี่ เลาะไปเรื่อยๆ ผ่านช่างภาพคนที่สาม วิ่งเลาะไปเรื่อยๆ ในที่สุดก็ทะลุมาถึง CP4 นักท่องเที่ยวมาดูทะเลหมอกกันอย่างเยอะเลย วิ่งไปหาทีมงานหมั่นโถวววววหิวแล้ววว</p>\n\n<h3 id=\"battery-low\">Battery Low!</h3>\n\n<p>ยืนคุยกับเจ้าหน้าที่ นาฬิกาเตือน แบตใกล้หมด !!! เห้ย 91km แล้วรีบวิ่งออกจากหยุนไหลทันที มุ่งหน้าเข้าสู่ตัวอำเภอปาย เส้นทางถนนตลอดแนวประมาณ 10km ใกล้แล้วอีกนิดเดียวต้องรีบเพราะนาฬิกาจะตายแล้วววว</p>\n\n<p>นักท่องเที่ยวเยอะมากเขามาดูทะเลหมอกและหมู่บ้านจีนกันหมด การจราจรติดขัด ทั้งบิ๊กไบต์ทั้งจักรยาน ก็ว่ากันไป ส่วนเราก็อัด Pace 5 ไปเรื่อยๆ ข้าวไข่เขียวกำลังทำงาน นาฬิกาเตือนแบตใกล้หมดไปเรื่อยๆ ใจคอไม่ค่อยดีกลัวมันหมดก่อน 100km มี อปพร อำนวยความสะดวกทุกแยกสุดยอดมาก ตอนนี้กลัวอยู่อย่างเดียวแบตหมดดดด</p>\n\n<center><img src=\"https://bestrangers.files.wordpress.com/2016/12/15585264_668068596708020_7243064350245727497_o.jpg?w=736\" alt=\"\" /></center>\n\n<p>วิ่งแซงหลายๆ ท่านที่ทั้งเดินทั้งวิ่งเข้าเส้น ต้องขออภัยมา ณ ที่นี้ด้วยเพราะนาฬิกาผมเหลือแบต 5% เองครับอยากให้ได้ระยะ 100km ผ่านตัวอำเภอปาย เข้าสู่โรงเรียนปายวิทยาคาร เส้นชัยอยู่เบื้องหน้า!!!!</p>\n\n<h3 id=\"finally-i-did-it\">Finally I did it!</h3>\n\n<p>เสียงเจ้าหน้าที่ประกาศนักวิ่ง 100km กำลังจะเส้น เจ้าหน้าที่ทุกคนมารอกันอยู่เส้นชัย แล้วก็วิ่งเข้าเส้นชัย จำได้ว่าพี่ทีมงานเอาเหรียญมาคล้องให้ Rene เข้ามาแสดงความยินดีเป็นคนแรก จากนั้นไปถ่ายรูปรับเสื้อ นักวิ่งบรูไนที่เข้ามาก่อนเข้ามาแสดงความยินดีหลังจากที่ผลัดกันแซงมาหลายครั้ง จบแล้ว จบจนได้ และจบอย่างสวยงาม ทั้งสนาม ทีมงาน และมิตรภาพ</p>\n\n<center><img src=\"https://bestrangers.files.wordpress.com/2016/12/15591561_668068726708007_8540120941940712649_o.jpg?w=736\" alt=\"\" /></center>\n\n<h3 id=\"special-thanks\">Special Thanks</h3>\n\n<ul>\n  <li>ขอบคุณน้องโอ๊ต พี่นุ๊กที่คอยขับรถไปๆ มาๆ</li>\n  <li>พี่ต่อ การ์ตูน สำหรับมิตรภาพและการดูแล ยินดีที่ได้รู้จักครับ</li>\n  <li>น้องนี่โมกับอุปกรณ์ยังชีพ</li>\n  <li>พี่เอมที่ไปเป็นเพื่อน และหาที่พักให้</li>\n  <li>เพื่อนๆ กลุ่มเต่าที่คอยเชียร์และส่งกำลังใจ</li>\n  <li>ทีมงานมอเตอร์ครอสดูแลตลอดเส้นทาง</li>\n  <li>ทีมงานช่างภาพกับรูปสวยๆ ทั้งหมดในบทความนี้มาจาก <a href=\"https://www.facebook.com/TheMemoryShot/\">TheMemoryShot</a></li>\n  <li>ทีมงาน<a href=\"https://www.facebook.com/teelakow/\">ทีละก้าว</a>ที่คอยอำนวยความสะดวก</li>\n  <li>RD ที่หาเส้นทางให้ได้วิ่ง</li>\n  <li>กำลังใจจากครอบครัวที่มีให้เสมอ</li>\n</ul>\n\n<center>\n    <h3>สุดท้ายที่สุด ขอบคุณสำหรับการสนับสนุนทุกอย่างตลอดมา Buzzwoo! &amp; Buzzwoo! Asia</h3>\n    <img src=\"https://bestrangers.files.wordpress.com/2016/12/aaeaaqaaaaaaaaalaaaajgvjmziyntg5ltixztatndhjzi04mdu1ltk1zjawmji3mzmzmw.png\" alt=\"\" />\n    <p></p>\n    <iframe height=\"405\" width=\"590\" frameborder=\"0\" allowtransparency=\"true\" scrolling=\"no\" src=\"https://www.strava.com/activities/799061063/embed/e6cda4898624e71be32d9284edc89748510a8ce7\"></iframe>\n</center>\n"
    }
    ,
    {
      "title": "[Pacer] - PongYang Trail 100",
      "link": "/2016/11/pacer-pongyang-trail.html",
      "image": "https://bestrangers.files.wordpress.com/2016/11/15110958_1814496765499345_4808097319507868447_o1.jpg?w=1400",
      "content": "ผ่านไปแล้ว 1 อาทิตย์สำหรับเทรลรายการที่ดีมาก อาจจะเป็นรายการที่ดีที่สุดในประเทศเลยก็ว่าได้ครับ ทั้งคุณภาพ เส้นทาง ความละเอียดของการจัดงาน รายละเอียดเล็กๆ น้อยๆ ที่ถูกเติมแต่งใส่ใจทุกขั้นตอนของทีมงาน เรียกได้ว่าใครไม่ได้มาวิ่งงานนี้แทบต้องร้องออกมาเป็นเสียงเดียวกันเลยครับว่าเสียดายเป็นอย่างมาก (ผมก็เช่นกัน)",
      "slug": "pacer-pongyang-trail",
      "detail": "<p>ผ่านไปแล้ว 1 อาทิตย์สำหรับเทรลรายการที่ดีมาก อาจจะเป็นรายการที่ดีที่สุดในประเทศเลยก็ว่าได้ครับ ทั้งคุณภาพ เส้นทาง ความละเอียดของการจัดงาน รายละเอียดเล็กๆ น้อยๆ ที่ถูกเติมแต่งใส่ใจทุกขั้นตอนของทีมงาน เรียกได้ว่าใครไม่ได้มาวิ่งงานนี้แทบต้องร้องออกมาเป็นเสียงเดียวกันเลยครับว่าเสียดายเป็นอย่างมาก (ผมก็เช่นกัน)</p>\n\n<center><img src=\"https://bestrangers.files.wordpress.com/2016/11/15025350_1812113875737634_2376253979504567335_o.jpg?w=736\" alt=\"\" /></center>\n\n<h3 id=\"โป่งแยงเทรล\">โป่งแยงเทรล</h3>\n\n<p>โป่งแยงเทรล เป็นเทรลรายการใหญ่ที่มีระยะไกลสุดคือ 100km และความชันรวมทั้งหมด 4800+ เมตร ซึ่งถือว่าไม่ง่ายเลยที่จะจบสนามนี้แบบหรูๆ ผมเองก็มีโอกาสทราบตั้งแต่วันแรกที่เปิดรับสมัคร ตอนนี้ผมยังเบบี๋กับการวิ่งอยู่เลย ยังไม่รู้ด้วยซ้ำว่าเทรลเขาวิ่งกันยังไง ตอนนั้นก็ยังลังเลอยู่ว่าจะสมัครดีไหม? หรือจะลง 30km ก่อนดี หรือ 66km ไม่น่าจะไหว และ 100km ไม่มีในหัวเลยแล้วสุดท้ายก็ไม่ได้ลงสักระยะ ทำให้ต้องมารู้สึกเสียดายตอนหลัง ก่อนแข่งสักสองเดือน</p>\n\n<p>แต่ยังมีโอกาสไปวิ่งในสนามเมื่อต้องเป็น Pacer ให้น้องนีโม่ขาแรงของพวกเรา ไม่ได้คิดว่าวิ่งเพซเซอร์ครั้งนี้เพื่อซ้อมไป Panoramic 100km ไม่ได้คิดว่าวิ่งครั้งนี้เพื่อซ้อมยาวแต่มาครั้งนี้พร้อมกับความคิดที่จะทำยังไงเอาน้องเขาไปถึงเส้นชัยแบบไม่  Cut Off หรือ DNF เพราะรู้ดีตั้งแต่แรกว่าต้องวิ่งในป่าตอนกลางคืนแน่นอน</p>\n\n<h3 id=\"เตรียมตัว\">เตรียมตัว</h3>\n\n<p>แอบไปดูกราฟความชันของสนามนี้มาก่อนมาเป็น Pacer และหลังจากที่เห็นความชันแล้วแอบมีอุทานเบาๆ ในใจ จะผ่านช่วงสุดท้ายไปได้เยี่ยงไรในเมื่อน้องเขาวิ่งมาเกือบร้อยโล ทีนี้เลยวางแผนให้น้องนีโม่เตรียมเจลอัดใส่กระเป๋าให้เต็มที่แล้วดรอปเอาไว้ที่ A9 เลยเพราะต้องพลังหมดแน่หลังจากลงดอยปุยมา</p>\n\n<p>ที่จริงไม่ค่อยกังวลเท่าไหร่ก็น้องนีโม่เพราะเป็นขาแรงอยู่แล้วมีแอบคำนวณเวลาไว้เรียบร้อย 5555 (เอามาตรฐานตัวเองไปวัดเขาอีก) ที่จริงเคยโค๊ชให้นีโม่อยู่ช่วงนึงแต่พอย้ายมาทำงานที่เชียงใหม่ก็เวลาไม่ค่อยมีเลยต้องซ้อมกันไปตามีตามเกิด 555 ผมไม่ได้เตรียมอะไรเยอะมีแต่ของกินขนม เอาใส่ไว้กันนีโม่ลืมหรือพลาด แต่ส่วนใหญ่น้องเขาน่าจะเตรียมไว้แล้ว รอโทรศัพท์อย่างเดียวถ้าต้องการอะไรเพิ่ม</p>\n\n<center><img src=\"https://bestrangers.files.wordpress.com/2016/11/15109573_1812437062371982_6290785666666636711_n.jpg\" alt=\"\" /></center>\n\n<h3 id=\"pacer-พร้อม\">Pacer พร้อม!!!</h3>\n\n<p>นักวิ่ง 100km ปล่อยตัวไปแล้วคาดว่านะจะประมาณหกโมงเช้า ส่วน Pacer ตื่นประมาณ 7.30 ฮ่าฮ่า ประมาณการเอาไว้ว่าจะไปถึงที่สวนพฤกษศาสตร์ประมาณ 11.30 น. เพื่อไปรอรถรับส่งไปที่ A7 คำนวณเอาไว้แล้วว่านีโม่คงมาถึงประมาณ 2-2.30 น. ช่วงนี้ก็ยังดู Live เป็นระยะแต่ก็ไม่ได้ช่วยอะไร เพราะดูยังไงเวลาก็ไม่ขึ้น เอาเป็นว่าเดาเอาละกัน</p>\n\n<p>ถึงสวนพฤษศาสตร์ประมาณ 11 โมงกว่านิดๆ แล้วก็ไปคุยกับ Pacer ท่านอื่นๆด้วยก็ได้เจอนักวิ่งมากมายหลากหลายที่ ถึงเวลารถออกไป A7 แล้ววววแอบเห็นเพซเซอร์ที่ดู Live กันบอกว่าส่วนใหญ่เข้ามา A4-A5 กันแล้วนะ เราก็ใจชื้นเดี๋ยวนีโม่ก็มาาาา</p>\n\n<h3 id=\"a7-a-pacer-station\">A7 A Pacer Station</h3>\n\n<p>จุด A7 จุดนี้เป็นจุดที่ Pacer ของนักวิ่งแต่ละคนจะสามารถเข้าร่วมวิ่งด้วยประมาณกิโลเมตรที่ 57 นักวิ่งหลายๆคนเมื่อมาถึงจุดนี้จะตาลุกวาวมีกำลังใจวิ่งขึ้นมาอีกครั้งเพราะจะมีเพื่อนวิ่งด้วย มีเพื่อนลาก ลากเพื่อน จะยังไงก็แล้วแต่จะไม่ได้วิ่งเดียวดายในค่ำคืนแห่ง Supermoon แน่นอน ณ จุดนี้มีกะเพราไก่บริการรับรองใครวิ่งเข้ามากินตื่นแน่นอน ขนาดผมแอบกินไปหนึ่งจานยังตื่นระเบิดเถิดเทิง</p>\n\n<p>อย่างที่ผมบอกรายละเอียดที่ซ่อนอยู่ในงานโป่งแยง ทุกคนสัมผัสได้เสมอ Station นี้ผู้หญิงชาวเขามาเป็นผู้บริการให้นักวิ่ง พวกให้เกียรติโดยการแต่งชุดเต็มยศของชนเผ่าคอยบริการน้ำดื่ม น้ำโค๊ก คอยช่วยรินน้ำให้นักวิ่งด้วยรอยยิ้มที่สดใส ผู้ใหญ่บ้านที่มาดูแลความเรียบร้อยพร้อมให้บริการหากขาดเหลือสิ่งไหน นักวิ่งหลายๆ ท่านคงได้ลิ้มรสชาร้อนๆ ต้มเองรสชาติไม่ขม ไม่ฝาดเกินไป ชาหอมๆ นั่งจิบชาตรงนี้แทบจะอยาก DNF 555</p>\n\n<p>พี่รัช(รัชชี่) วิ่งเข้ามาเป็นคนแรกช่วงเวลาประมาณ 12.00น ทิ้งห่างที่ 2 พี่สัญญา ประมาณ 20 นาที ตามด้วยแฮรี่ หลังจากนั้นประมาณ 10 นาที ตอนนี้นักวิ่งหัวแถวเริ่มทยอยกับเข้ามาที่ A7 กันแล้วแต่ยังไม่ Pacer คนไหนออกจากจุด A7 ไปสักคนเลยยยย</p>\n\n<p>เวลาล่วงเลยไปนีโม่ยังไม่มาเลยไปเดินเที่ยวกับ Pacer ท่านอื่นๆ ที่โรงเรียนของพ่อหลวงไปดูต้นไม้ที่พ่อทรงปลูกทั้งสองต้นเป้นเวลากว่า 50ปีมาแล้ว เดินกลับมาสวนทางกับนักวิ่งเป็นระยะๆ นีโม่ก็ยังไม่มาดูเวลาตอนนี้ก็บ่ายสามละ เริ่มคิดว่านีโม่น่าจะอัดช่วงแรกไปเยอะเพราะเปิดดู Live ช่วง A1-A3 นี่นำมาเลย น่าจะหมดแรงหรือไม่ก็คงเจอความชัน หยิบกระดาษความชันมาดูรัวๆ</p>\n\n<center><img src=\"https://bestrangers.files.wordpress.com/2016/11/15068512_1812430289039326_453445029746118642_o.jpg?w=736\" alt=\"\" /></center>\n\n<p>นักวิ่งเริ่มเข้ามาเยอะขึ้นเรายังนั่งชิวกินไปเรื่อยๆ ดร.จุ่ง เข้ามาพอดีก็มีโอกาสได้นั่งคุยแลกเปลี่ยนความคิดเห็นเรื่องวิ่งกันไป เรื่อยๆ พร้อมกับนักวิ่งที่เริ่มเข้ามาเป็นระยะๆ Pacer บางท่านได้เริ่มงานแล้ว เริ่มวิ่งออกไปทีละคน และแล้วในที่สุด ในที่สุด ในที่สุด นีโม่ก็มาาาาาาาา ภารกิจ Pacer ลากนีโม่ไปให้ถึงเส้นชัยกำลังจะเริ่มขึ้น ณ บัดนี้แล้วววว</p>\n\n<h3 id=\"เข้าสู่ช่วง-supermoon\">เข้าสู่ช่วง Supermoon!</h3>\n\n<p>ใน A7 พักหายเหนื่อยกินข้าวให้ตื่นก็เริ่มไปกันต่อช่วงนั้นก็เวลาประมาณสัก 17.15 น. อากาศกำลังดี แสงจากท้องฟ้าเริ่มเหลือน้อยลงไปทุกที ตอนนี้นักวิ่งของเรายังมีความดีดเพราะพึ่งออกจาก A7 หลังจากได้พักไปช่วงหนึ่ง หรืออาจจะเป็นเพราะดีใจที่ได้เจอ Pacer ฮ่าาาาา “ตรงนี้ทางราบเราวิ่งกันไหม” จากน้ำเสียงแสดงว่ายังใจสู้ถ้าเป็นแบบนี้น่าจะไต่อันดับขึ้นไปได้อยู่</p>\n\n<p>สักพักทุกอย่างก็กลายเป็นว่า “เดินเถอะนะ ตึงน่องและขาไปหมด” แววตาและเริ่มท้อถอยและท้องฟ้าก็กำลังมืด ทุกตอนนี้กลุ่มที่ออกจาก A7 เริ่มตามมาติดๆ ทั้งการ์ตูน เป้า หรือคนอื่นๆ (แอบไม่รู้จักชื่อ ฮาาา) เริ่มมาทักทายอ้าวนีโม่สู้ๆ แล้วทุกคนก็จรหายไปในแสงสุดท้าย หันมองนีโม่ก็กำลังจ้ำโพลแบบรวดเร็วพยายามจะเร่งสปีด แต่ดูแล้วคงไม่ไหว คิดในใจเราต้องเปลี่ยนแผน!!</p>\n\n<center><img src=\"https://bestrangers.files.wordpress.com/2016/11/15110997_1812440985704923_1513445480067884076_o.jpg?w=736\" alt=\"\" /></center>\n\n<p>“ขอเดินแบบนี้ทั้งคืนได้ไหม ไม่ไหวแล้ว” ทีนี้แผนที่คิดไว้ก็ล่มไป หยิบไฟมาติดหัว “มันจะขึ้นแบบนี้ไปเรื่อยจนถึง A8 เลยนะ” สีหน้าและแววตาเริ่มไม่ค่อยดี “เราเวียนหัว อยากอ๊วกมาก” อาการนี้เริ่มรู้ว่าร่างกายนีโม่ขาดสมดุลของน้ำตาลกะเกลือ (พูดอย่างกะเป็นหมอ 555) ค้นในกระเป๋า Salt Stick ไปหนึ่งเม็ดรวมกับให้อินผาลัม ให้ฝืนกินเข้าไป</p>\n\n<p>ตอนนี้มืดสนิทคงจะเหลือแต่แสงสลัวๆ จาก Supermoon และไฟที่หัวของนักวิ่งเท่านั้น นีโม่เป็นนักวิ่งที่ดีอย่างหนึ่งถึงแม้จะมีอาการล้า เหนื่อย แต่จะไม่ยอมหยุดจะเดินไปเรื่อยๆ เอ๊ะหรือว่าน้องเขาอยากหยุดแต่เราไม่ยอมหยุด 555 เริ่มล้วงกระเป๋าเอาโพยมาดูว่าเหลืออีกเท่าไหร่จะถึง A8 ห๊ะ นี่พึ่งออกจาก A7 มา 4 km???</p>\n\n<h3 id=\"เข้าป่ารกกลางคืน\">เข้าป่ารกกลางคืน</h3>\n\n<p>อีกหนึ่งเหตุผลที่ควรมี Pacer คือการวิ่งในป่าในสภาพที่ร่างกายไม่ค่อยตอบสนองกับสิ่งที่ควรจะเป็น ตอนนี้ทางตัดเข้าในป่าทึบ ค่อนข้างจะรกพอสมควร ตรงนี้จะเป็นทางตัดขึ้นเขาตลอดก่อนจะไปเจอ A8 นีโม่เริ่มถามถึงระยะพร้อมกับเริ่มบ่นออกมาว่าจะไม่ไหวแล้วง่วงมาก ผมเปลี่ยนแผนเป็นให้นีโม่เดินข้างหน้า เดินช้าๆ ถ้ามีแรงให้ใช้ Power Walk แต่ดูเหมือนจะไม่ได้ผลเพราะน้องยิ่งง่วงกว่าเดิม เอาใหม่เราไปข้างแล้วพยายามเดินหนี อันนี้ได้ผลน่าจะเป็นเพราะความกลัวเพราะข้างหลังคือป่ารก ข้างหน้าก็เช่นกัน ยิ่งเดินเร็วเท่าไหร่ นีโม่ก็ตามมาเร็วเท่านั้น และดูเหมือน Pole จะเป็นอะไรที่เกะกะ เพราะบางช่วงของทางมีหินลื่น เลยเอามาถือไว้ไม่ให้นีโมใช้</p>\n\n<p>ถึงแม้แผนจะเดินหนี แล้วให้นีโม่เดินตามจะได้ผลแต่ก็ต้องคำนวณแรงของน้องเขาใหม่เพราะจาก A8 ไป A9 ไม่ใช่เรื่องง่ายเลย จอนนี้เริ่มเห็นแสงไฟของนักวิ่งบนยอดดอยปุย “นี่เราต้องขึ้นไปบนนั้นเลยเหรอเนี่ย ไม่ขึ้นไปแล้วได้ไหม” ช่วงเวลานี้ต้องให้กำลังใจสุดๆ เพราะน้องทั้งง่วง ทั้งเหนื่อย และไม่อยากจะวิ่งต่อแล้ว</p>\n\n<p>ไต่ขึ้นไปบนเนินหน้านีโม่ตอนนี้รู้ทันทีว่าเหนื่อยและง่วงมาก เข้ามาสู่ A8 จนได้เห็นแสงไฟแล้ว เห็น A8 แล้วตอนนี้ให้นีโม่นอนและคุยกันว่าจะนอน 20นาที นักวิ่งเริ่มทยอยเข้ามาใน A8 เรื่อยๆ ทั้งเหลียง พี่มด พี่แฮรี่ พี่เค๊ก และคนอื่นๆ ก็นั่งทักทายกันคุยกันไปที่สดชื่นก็คงจะมีแต่เพซเซอร์ กินสาหร่าย เกลือแร่ ส่วนนีโม่สลบไปตอนไหนไม่รู้</p>\n\n<h3 id=\"ยอดดอยปุยที่ไม่เหมือนเดิม\">ยอดดอยปุยที่ไม่เหมือนเดิม</h3>\n\n<p>“นีโม่ ตื่นๆ จะไปกันแล้ว” งัวเงียขึ้นมาพร้อมยื่นเจลให้หนึ่งซองและ Salt Stick อีกหนึ่งเม็ด “เราออกไปพร้อมกันเกาะกลุ่มกันไปดีกว่า” จากนั้นก็บส่งพาสปอร์ตให้ทางชุดผู้ดูแล A8 ประทับตราขาออก เกาะกลุ่มกันไปหกคนมี พี่มด เหลียง พี่แฮรี่ และพี่เค๊ก “ต่อไปเราจะขึ้นอย่างเดียวละนะ” ตอนนี้นักวิ่งได้พักถามอาการก่อน นีโม่บอกดีขึ้นเพราะได้นอนงั้นแสดงว่าช่วงขึ้นดอยปุยไม่น่ามีปัญหาอะไร ค่อยไปพักที่ A9 อีกทีเลยแล้วกัน</p>\n\n<p>ไต่ดอยขึ้นไปเรื่อยๆ พี่มดนำไปก่อนเราจึงตามไปสมทบคุยเล่นกันไปมาจนลืมว่าเรามีนักวิ่งลดความเร็วลงมาวิ่งคู่กับนีโม่อีกครั้ง ตอนนี้ทุกคนยังเดินกันต่อไปเรื่อยๆ ครั้งนี้มีเพื่อนคุยเยอะขึ้น น่าจะบรรเทาความง่วงไปได้เยอะ อากาศเริ่มเย็นเริ่มคิดถึงเสื้อกันหนาว เพราะเสื้อกันลมตอนนี้เอาไม่อยู่แล้ว</p>\n\n<p>นักวิ่งหลายคนเริ่มสวนทางลงมาหนึ่งในนั้นก็มีหมอพลอยแต่ดาวฮิลล์ลงมาอย่างรวดเร็ว ฝั่งนักวิ่งเรามองปริบๆ แล้วจ้ำอ้าวขึ้นไปกันต่อ ถึงหมู่บ้านขุนช่างเคี่ยนแล้วต่อไปก็คือขึ้นสู่ยอดดอยปุย ครั้งแรกที่ต้องขึ้นดอยปุยกลางดึกแบบนี้และเรารู้ดีว่ามันไม่ง่าย!! พี่มดกับเหลียงขึ้นไปก่อน ตอนนี้พยายามลากนีโม่ขึ้น ส่วนพี่เค๊กกับพี่แฮรี่หายไปแล้ว ตามๆ ขึ้นไปติดๆกับเหลียงพี่มดเริ่มไม่ตอบสนอง เริ่มเงียบแล้วก็เดินไปเรื่อยๆ แบบไม่มีสัญญานตอบรับ ทางขึ้นชันๆ ที่เราคุ้นเคย ซึ่งทุกคนรู้ดียกเว้นเหลียงกับพี่มด</p>\n\n<center><img src=\"https://bestrangers.files.wordpress.com/2016/11/15129557_1812408439041511_2935425510647583170_o.jpg?w=736\" alt=\"\" /></center>\n\n<p>ด้วยความมืด ด้วยความเย็น ด้านซ้ายคือเมืองเชียงใหม่มีแสงไฟสวยงามเช่นเดียวกับด้านขวาฝั่งแม่ริม แม่แตง ลมช่วงนี้แรงอากาศเย็นขึ้นตอนนี้ต้องขอบคุณผ้าบัพของทีมงานปิดหน้า ปิดหัวเหลือแต่ลูกตาละตอนนี้ นีโม่ยังมีแรงตะกายขึ้นเพราะพึ่งจากพักมาจาก A8 ส่วนเหลียงก็ยังโอเคแต่ที่ไม่โอเคคือพี่มดดดดดด</p>\n\n<p>ตอนนี้เหลียงถามว่าอีกไกลไหม เราก็บอกครึ่งละ 5555 พี่มดกับเหลียงถ้าจะคิดในใจกูไม่น่าถามเลยยยย ที่บอกตามความจริงเพราะทุกคนได้คำนวณแรงตัวเองถูก “พี่ไม่ไหวละเวียนหัว พี่ขอกลับก่อนนะเหลียง” ห๊ะ สตั๊นกันไป 10 วิ เอ่อพี่มดจะ DNF ตัวเองครับบบบ ตอนนี้นักวิ่งขวัญหนีดีฝ่อ Pacer DNF!!! ตาเรามั่งก็แอบบอกนีโม่ พี่ว่าจะกลับพร้อมพี่มดอ่ะนะ ง่วงนอนมาก นีโม่ทำหน้าไปไม่เป็นอย่าทิ้งเราาาาาาา ตอนนี้พี่มดจ้ำอ้าวขึ้นไปละครับนักวิ่งโดนลากขึ้นไปเรื่อยๆ คิดว่าใจพี่มดน่าจะคิดถึงเตียงอุ่นๆ ละ ฮาาาา</p>\n\n<p>ถึงยอดดอยปุยเหลียงกับพี่มดดาวน์ฮิลลงไป นีโม่มีปัญหาเรื่องไฟเช่นเดียวกับเรา ตอนนี้มองไปข้างหน้าไม่ชัดลมแรงมาก แรงอากาศเย็นอาการตอนนี้คือเจ็บคอเป็นอย่างมาก รู้สึกได้เลยว่าไม่สบายแน่นอน ดอยปุยโหดร้ายเหลือเกินบรรยากาศน่ากลัวมาก ลมพัดเอาหมอกปลิวมากระทบแว่นจนมัวไปหมด ตอนนี้ต้องค่อยๆ ลองเช็คสภาพนีโม่ตอนนี้คือน้องกลัวทางลื่น มองไม่เห็นข้างหน้าที่อีกอาการคือ ง่วง!!!! หน้าตาเริ่มไม่รับแขกรู้สึกเหมือนนีโม่จะเปิด Auto Pilot งั้นเอานี่ไปอินทผาลัม กัดไปหนึ่งทีไม่ไหว ตาจะปิดละ ดึงโพลมาเก็บไว้แล้วชวนนีโม่วิ่ง เราหนีออกไปจากที่นี่กันเถอะ แล้วก็กระตุ้นให้นีโม่วิ่งลงแบบเบาๆ เพื่อบรรเทาอาการง่วงนอน แล้วก็ได้ผลซะด้วย วิ่งลงไปจนเจอเหลียงกับพี่มดก็หยุดเดินด้วยกัน</p>\n\n<p>ชอบบรรยากาศตอนนั้นมาก เหมือนในเกมส์ Silen Hill, Resident Evel หรือ BioHazard ไม่มีผิดหมดเยอะจนไม่รู้ว่าข้างหน้ามีอะไร จะเจอกับอะไรอีกทำได้อย่างเดียวคือวิ่งหนีเอาตัวรอด ข้างหลังคือหมอก ข้างหน้าไม่รู้ ด้านข้างคือป่า คือดีอ่ะ ตื่นเต้นดี และในที่สุดพวกเราก็เข้าสู่ A9 จนได้</p>\n\n<h3 id=\"ช่วงระทึก-ตื่นเต้น-มีทุกอารมณ์\">ช่วงระทึก ตื่นเต้น มีทุกอารมณ์</h3>\n\n<p>เข้ามา A9 ต้องขอบคุณพี่ก้อย จัดเตรียมทุกอย่างไว้ให้ ข้าวต้มหมด ไปต้มมาให้ทานซึ้งและดีใจมากข้าวต้มธรรมดาหนึ่งหม้อเล็กๆ ที่ไม่น่าจะพอสำหรับสามคน แต่อิ่มอย่างบอกไม่ถูกเลยครับ พักทานข้าวต้ม จุดนี้จะมีพี่มน ภูมิ สุดยอดทีมซัพพอร์ทที่ฝ่ามาทุกสถาณการณ์ จากจุดนี้เรามีไอเทมคือเจล เอาเสื้อที่เตรียมไว้ออกมาใส่เพิ่มอีกตัว และคิดว่าตัวเองคงไม่ไหวแน่ถ้าอากาศหนาวแบบนี้ และต้องขอบคุณพี่มดอีกครั้งสำหรับเสื้อกันหนาว เพราะพี่มดได้ทำพิธี DNF ตัวเองเรียบร้อยแล้ว</p>\n\n<p>เตรียมของ เตรียมไอเทม วางแผนว่าจะนอน 15 นาทีจะออกตรงนี้ตีหน่ึง ปัญหาเกิดเพราะนอนไม่หลับ ไม่รู้เกิดอะไรขึ้น เก็บของเราออกจาก A9 กันดีกว่าเพราะไม่มีประโยชน์ถ้าเราจะอยู่แบบไม่หลับ บอกลาทีม Support ออกไปลุยต่อ และเหลียงต้องวิ่งคนเดียวเสียแล้วววว ตอนนี้หลายๆ คนออกจาก A9 กันละ</p>\n\n<p>จาก A9 ไปจนถึง A10 จะเป็นทางลงจากขุนช่างเคี่ยนไปยังสวนยูคาลิปตัส ระยะทางประมาณ 9.20km เราอุ่นใจเพราะเป็นทางลงอย่างเดียวคำนวณ Pace ไว้แต่กังวลอย่างเดียวคือนีโม่จะง่วง ออกจาก A9 เกาะกลุ่มกันไป 4 คนมีพี่นุ๊กกับเหลียงเดินคุยกันไปข้างหน้า ส่วนเราหาวิธีจัดการไม่ให้นีโม่ง่วง เพราะตอนนี้พึ่งออกมาได้แค่ 1km แต่ดูเหมือนจะเปิดโหมด Auto Pilot อีกแล้ว ตอนนี้คงไม่ไหวแล้วเพราะนีโม่เป็น Auto Pilot  ไปเรียบร้อยปล่อยให้เหลียงกับพี่นุ๊กไปก่อน ทางวังเวงมาก จนเราต้องหันหลังเป็นระยะ ที่วังเวงก็เพราะเสียงนี่แหละ ไม่รู้เป็นเสียงอะไรแต่เราคิดไว้ก่อนว่ามันคือเสียงนก!!!!</p>\n\n<center><img src=\"https://bestrangers.files.wordpress.com/2016/11/15129598_1812449212370767_6434070410387390925_o.jpg?w=736\" alt=\"\" /></center>\n\n<p>ไม่มีเวลาคิดถึงเรื่องอื่นใด ตอนนี้จะทำยังไงนีโม่ตอนนี้ไม่มีตอบทางลงเริ่มสะดุด ปล่อยไปแบบนี้มีตกดอยแน่ คำนวณสถานการณ์ Auto Polot แต่ยังไปข้างหน้าได้ ดึงโพลมาจากมือนีโม่เอาคล้องเข้าไปแล้วลากเลย กันตกดอยไว้ก่อน เราก็มองที่ตานีโม่เป็นพักๆ ปิดสนิทเมื่อไหร่มีตบ ฮ่าาาาา ลงไปเรื่อยๆ ด้วยโหมด Auto แล้วก็ต้องสะดุดสะดุ้งตื่นเพราะไปเตะโดนก้อนหิน เห็นนีโม่ตื่นโอเค ล้างหน้าก่อน วางแผนใหม่ ให้นีโม่กัดเจลไปหนึ่งซอง เราวิ่งกันนะโอเค? ไปเลย</p>\n\n<p>วิ่งลงประมาณเพจ 6-7 แบบนี้ได้ผลนีโม่ตื่นขึ้นมาไม่ง่วง วิ่งได้เรื่อยๆ ผ่านทางแยกดอยปุยตอนนี้จะลงไปสู่ A10 ละ วิ่งแซงเหลียงกับพี่นุ๊กได้ยินเสียงกรี๊ด เรากับนีโม่หยุดให้ไปถามเป็นอะไรไหม? พี่นุ๊กตอบกลับมาว่าไม่ใช่เสียงพี่ อ้าววววว? มองหน้านีโม่เราไปต่อ จากนั้นก็ปลิวลงมาเลยทีเดียว</p>\n\n<p>ตอนนี้ทำเวลาได้ดีมากในช่วงนี้ นีโม่เริ่มหนื่อย ตอนนี้ต้องเปลี่ยนแผนใหม่ วิ่ง 300เมตร แล้วเราจะไปช้าๆ แล้วค่อยวิ่งต่อ Interval กันเลยทีเดียว ทางเริ่มลงไปเรื่อยๆ แต่ยังไม่ยักจะเจอ A10 ทางเริ่มเป็นคนกรีตและเริ่มลื่น ตอนนี้นีโม่ไม่เอาด้วยแล้ว เพราะกลัวลื่นบางจุดค่อยๆ เดินลงเพราะเป็นตระใคร่น้ำ ลื่นมาก ไม่มีวิ่งแล้วววว นีโม่เริ่มง่วงอีกครั้ง และเราก็มาถึง A10 จนได้</p>\n\n<h3 id=\"เนินหรรษา\">เนินหรรษา</h3>\n\n<p>เข้าสู่ A10 ให้การต้องรับโดย ปรินส์แห่ง DoctorSport และแจ็คกี้พร้อมกาแฟหอมๆ นีโม่โดนเรียกให้ไปเขียนเลข BIB ตัวเอง ตอนนี้ยังก็ต้องให้นอนกัน Auto Pilot ทำงาน ล้มตัวนอนพร้อมนักวิ่งท่านอื่น แต่เรานอนไม่หลับเลย คุยกับนีโม่เราจะนอน 20 นาทีแล้วเราจะไปต่อ แต่เรานอนไม่หลับอีกแล้ว กดโทรศัพท์เล่นจนครบ 20นาทีปลุกนีโม่ตื่น นีโม่ไปเสพกาแฟ เราจัดแจงของเตรียมออกจาก A10 จากนี้ตรงสู่ W2 แต่ แต่ แต่ ดูกราฟแล้ว ใจอ่อนในทันที แต่ใจชื้นขึ้นมาหน่อยตรงที่ว่าอีกแค่ 15km เองจะถึงเส้นชัยแล้ววววว</p>\n\n<p>ออกจาก A10 ช่วงนี้เป็นทางลงยาวๆ มาเรื่อยๆ ยังไม่มีปัญหาอะไรค่อยๆ เดินไปเพราะเป็นหินมาจนกระทั่งถึงลำธารที่ยังไงต้องลงน้ำ มีนักวิ่งหลายท่านพักผ่อนตรงนี้กับน้ำเย็นๆ พอจะช่วยให้ไม่ง่วงได้บ้าง เหลียงยังล้างเท้าพักผ่อนอยู่ตรงนั้นสักพักก็ออกไป เราก็นีโม่ถอดรองเท้าถุงเท้าลุยน้ำไปเลย พักสักแป๊บใส่ถุงเท้ารองเท้าไปกันต่อพร้อมไต่กันหรือยัง</p>\n\n<center><img src=\"https://bestrangers.files.wordpress.com/2016/11/15025476_1812449139037441_542499994392141609_o.jpg?w=736\" alt=\"\" /></center>\n\n<p>เจอทางขึ้นแบบนี้ Pacer อย่างผมถึงกับออกอาการเลยทีเดียววิธีกำจัดความกดดัน ความเครียดของผมอีกแบบหนึ่งคือการบ่น ขอให้ผมได้บ่นเรื่องอะไรก็บ่นไปจะทำให้ผมสบายใจขึ้น แต่ไม่หยุดนะแค่บ่นเพื่อระบายคลายความกดดันกันไป ตอนนี้นีโม่คงจะใจแป้วไปหมด เพราะตอนนั้นผมบ่นเยอะมากๆ บ่นจนนีโม่ต้องพูดว่า “มาเป็นเพซเซอร์ลำบากเลยอ่ะ” และด้วยการบ่นนี้เองความเกรงใจจึงบังเกิดเราจะไต่ขึ้นไปเรื่อยๆ ไม่มีหยุด พอได้ไปได้ยาวๆ ส่องดูริบบิ้น มันก็ยังอยู่ข้างบนเหมือนเดิม T-T บ่นกันต่อไป</p>\n\n<p>แผนต่อไปของนีโม่คือนับก้าว พยายามหาอะไรเล่นไม่ให้น่าเบื่อ ทั้งถอยหลังขึ้น ไปจนกระทั่งเปลี่ยนกันนับก้าว เราจะไต่ 50 ก้าวแล้วพักสลับกันไปเรื่อยๆ ตอนนี้งัดทุกกลยุทธเพื่อให้ผ่านตรงนี้ไปให้ได้ ดีใจขึ้นมาแทบกระโดนโลดเต้น เมื่อเห็นไฟของเจ้าหน้าที่ จ้ำขึ้นไปเลยรู้อีกทีนีโม่ยังอยู่ข้างล่าง เจ้าหน้าบอกเก่งมากขึ้นไปอีกประมาณ 1km จะเจอเจ้าหน้าที่อีกชุดแล้วจะเป็นทางลงเข้าสู่สวนพฤษศาสตร์ละ</p>\n\n<p>แววตาแห่งความหวังลุกโชน นี่เราใกล้จะจบแล้วเหรอเนี่ยอีกนิดเดียวๆ  อยากกลับบ้านแล้วววววว แล้วก็ไต่ไปด้วยความหวังจนบางช่วงนีโม่ต้องบอก พักก่อนได้ไหม 1 กิโลที่โคตรนาน นี่เราโดนหลอก? เริ่มบ่นอีกรอบหลอกกันได้หลอกกันดี บ่นไปไต่ไปจนเจอเจ้าหน้าที่กลุ่มที่สอง ให้นีโม่นั่งพัก ให้กิน Energy Bar ก่อนสักครู่เดี๋ยวจะได้ไต่เนินกันต่อ กัดเจลหนึ่งซอง จากนั้นไปต่อ</p>\n\n<p>แสงแรกแห่งวันใหม่มาแล้วคิดในใจนี่เราวิ่งกันข้ามวันข้ามคืนเลยเหรอ ช่วงเวลาที่แสนยาวนาน เมื่อไหร่จะจบสักที และแล้วเราก็ผ่านเนินหรรษามาจนได้</p>\n\n<center><img src=\"https://bestrangers.files.wordpress.com/2016/11/15110958_1814496765499345_4808097319507868447_o.jpg?w=736\" alt=\"\" /></center>\n\n<h3 id=\"เนินหรรษาภาค-2-แล้วทุกอย่างจะจบลง\">เนินหรรษาภาค 2 แล้วทุกอย่างจะจบลง</h3>\n\n<p>สิ้นเนินหรรษา ถ้าดูในกราฟเราจะลงแล้ววววววว เดินตามถนนไม่ต้องใช้ไฟแล้วแยกลงไปสู่สวนพฤกษศาสตร์ ถามนีโม่ไหนๆ ก็ช่วงสุดท้ายแล้ว มีแรงเหลือไหม? นีโม่ตอบมาแบบไม่คิด “ไม่มี” แดดเริ่มมาหากปล่อยไว้อย่างนี้เจอแดดมีหวังเพลีย ใช้แผนบ่นๆๆๆๆ แล้วก็หลอกนีโม่ “ถ้างั้น Powerwalk” เริ่มเดินเร็วและในที่สุดก็วิ่ง จนนีโม่ต้องวิ่งตาม พลังแห่งเจลมาแล้วช่วงสุดท้ายตัดเข้าคอนกรีต สีหน้านีโม่ตื่นเต้นอย่างเห็นได้ชัด คงเพราะอีกไม่นานเขาจะเป็นผู้หญิงอีกคนที่พิชิตเทรล 100km!!!</p>\n\n<p>ตอนนี้วิ่งกันลงมาเรื่อยๆ เห้ยๆ อ้อมเส้นชัยแล้วนี่มันทางลงไปทางเข้าสวนฯ เลยนะหรือว่า … ขนาดขับรถขึ้นมายังชันนี่เรายังไม่หมดเวรหมดกรรมกับเนินพวกนี่อีกเหรอเนี่ยยยยยย จากวิ่งอย่างมีความหวังเป็นเดินอย่างหดหู่ 555 เหลียงเดินข้างหน้าเหมือนกับหุ่นยนต์ที่แบตเตอรี่เหลือน้อยลงไปทุกที เหมื่อนโทรศัพท์ Nokia 3310 แบตขีดสุดท้ายแต่กด *3370# แล้วได้แบตเพิ่มอีกขีด</p>\n\n<p>ปล่อยนีโม่เดินขึ้นเนินเราแอบไปกดดันเหลียงข้างๆ แต่เหลียงคงไม่ไหวละไม่เล่นด้วยฮาาา หันมามองนีโม่อุ๋ยยย ข้างล่างนู่นเลย เลยลงไปเดินด้วยปล่อยให้เหลียงใช่แบตเฮือกสุดท้ายไปก่อน ช่วงนี้หลายๆคนขับรถสวนลงไปกันแล้ว ทุกคนกลับบ้านและตะโกนให้กำลังใจกันเรื่อยๆ อาร์มโนโบกไม้โบกมือพึ่งมารู้ทีหลังว่านอนในรถรอเลยทีเดียว สงสัยตอนนี้ดีใจที่เจ้าสาวปลอดภัยฮาาาาา เสียงพี่หนำประกาศต้อนรับนักวิ่ง 100km พร้อม  Pacer เดินขึ้นบรรไดไปหาพี่หนำ ทันทีที่ก้าวผ่านเส้น “ภารกิจของผมได้สิ้นสุดลงแล้ว”</p>\n\n<center><img src=\"https://bestrangers.files.wordpress.com/2016/11/15068517_1812122852403403_79306162891951679_o.jpg?w=736\" alt=\"\" /></center>\n\n<h3 id=\"บทสรุปแห่งภารกิจ\">บทสรุปแห่งภารกิจ</h3>\n\n<p>ขอบคุณผู้จัด PongYang Trail กับการทุ่มเทของทีมงาน เส้นทางที่ใส่ใจต่อนักวิ่ง เก็บทุกรายละเอียดจริงๆ ชาวบ้านที่เป็นมิตรกับนักวิ่งทุกคน คอยช่วยเหลือถามไถ่ตลอดเวลา มิตรภาพที่ได้จากสนามนี้แม้จะเป็นแค่ Pacer แต่ก็ได้อะไรเยอะแยะมากมาย ขอบคุณน้องนีโม่ไม่รู้ว่าคิดถูกไหมที่ให้มาเป็น Pacer</p>\n\n<p>Pacer ทำเท่าที่ทำได้ตั้งใจไว้ว่าจะไปส่งนีโม่จนจบให้เป็น 100km Finisher ถึงแม้จะไปเหมือนที่คาดไว้ 5555 แต่ก็ภารกิจสำเร็จไปด้วยดี ไม่รู้จะขอบคุณอะไรใครอีกแล้วเยอะแยะมากมาย เอาเป็นว่าขอบคุณสำหรับงานดีๆ งานนี้โป่งแยงเทรลตามรอยเท้าพ่อ</p>\n\n<p>ปีหน้าจะเป็นนักวิ่งบ้างงงง หา Pacer ด่วนนนนน</p>\n\n<center><img src=\"https://bestrangers.files.wordpress.com/2016/11/15037126_10207348653185125_5190735799291722485_n.jpg?w=736\" alt=\"\" /></center>\n\n<h4>\n\t<center>\n\t\tขอบคุณภาพสวยๆ จาก <a href=\"https://www.facebook.com/PYT.run\" target=\"_blank\">PongYang Trail Fanpage</a> นะครับ\n\t</center>\n</h4>\n\n"
    }
    ,
    {
      "title": "Altra Lone Peak 3.0",
      "link": "/2016/11/Altra-Lone-Peak-3-0.html",
      "image": "https://www.altrarunning.com/cmsstatic/product/35529/A1653_BlackRed_btn3_xl.jpg",
      "content": "รองเท้าเทรล ยังถือว่าเป็นอุปกรณ์อีกชิ้นที่สำคัญมาก เพราะคุณจะวิ่งจบหรือไม่ก็ขึ้นอยู่กับรองเท้าเป็นองค์ประกอบหลักด้วยนะ หากรองเท้าไม่ได้ ซ้อมให้ดีแค่ไหนก็ไม่ผ่านนะครับ ตัวอย่างที่เห็นได้ชัดคือผมนั่นเอง โดยเฉพาะงานวิ่งเทรลที่ผ่านมาเมื่อเดือนมิถุนายนกับงาน Columbia Trail Master และงาน เขาประทับช้างเทรล ซึ่งทำให้ผมเสียดายเวลาที่ทำไปเป็นอย่างมาก",
      "slug": "Altra-Lone-Peak-3-0",
      "detail": "<p>รองเท้าเทรล ยังถือว่าเป็นอุปกรณ์อีกชิ้นที่สำคัญมาก เพราะคุณจะวิ่งจบหรือไม่ก็ขึ้นอยู่กับรองเท้าเป็นองค์ประกอบหลักด้วยนะ หากรองเท้าไม่ได้ ซ้อมให้ดีแค่ไหนก็ไม่ผ่านนะครับ ตัวอย่างที่เห็นได้ชัดคือผมนั่นเอง โดยเฉพาะงานวิ่งเทรลที่ผ่านมาเมื่อเดือนมิถุนายนกับงาน <a href=\"https://chaiwut.me/2016/06/20/columbia-trail-master\">Columbia Trail Master</a> และงาน <a href=\"https://chaiwut.me/2016/06/20/Khaopratubchang-Compressport-Trail-2016\">เขาประทับช้างเทรล</a> ซึ่งทำให้ผมเสียดายเวลาที่ทำไปเป็นอย่างมาก</p>\n\n<p>เลือกรองเท้าผิด ชีวิตเปลี่ยนเพราะรองเท้าคือส่วนกำหนดการวิ่งของเราเอง รองเท้าเทรลคู่แรกของตัวผมคือ <a href=\"https://bestrangers.wordpress.com/2016/05/04/salomon-speedcross-3-review/\">Salomon SpeedCross 3</a> หลายคนให้ความเห็นว่าเป็นหนึ่งในรองเท้าเทรลที่ดีคู่หนึ่ง และตอนนั้นผมเองก็ไปจัดมาเพราะรีวิวของฝรั่ง ที่จริงเราควรจะตัดสินใจด้วยเท้าเราเองไม่ใช้ของคนอื่น</p>\n\n<h3 id=\"รองเท้าคู่เดิม\">รองเท้าคู่เดิม</h3>\n\n<p>รองเท้าคู่ที่ผ่านมาในเรื่องคุณภาพผมว่ามีครบเครื่องทั้งความทนทาน ความแข็งแกร่ง การป้องกันและซับพอร์ทเท้าของเรา ได้ลองทั้งใส่วิ่งซ้อม และแข่งขันมาแล้วไม่ต่ำกว่า 320km แต่รูปร่างเท้าที่ไม่ได้เข้ากับรองเท้าเลย เพราะเราพึ่งมารู้ตัวว่าเป็นคนหน้าเท้ากว้างพอสมควร แม้จะไม่มากนัก แต่ก็มากพอที่จะทำให้รู้สึกว่า เท้าเริ่มดันรองเท้าแล้วเกิดอาการเสียดสี ด้วย Salomon SpeedCross ไม่ใช้รองเท้าสำหรับหน้าเท้ากว้างผมจึงมีปัญหาตลอดเวลาใส่นานๆ หรือ Race ที่ไกลๆ 20km+ ขึ้นไปจะเห็นปัญหาได้ทันที</p>\n\n<p>อาการรองเท้าบีบหน้า การระบายอากาศ รวมไปถึงการระบายน้ำออกจากรองเท้าส่วนนี้เป็นส่วนที่ Salomon ทำได้ไม่ดีพอสำหรับการใช้งานของตัวผมเอง น้ำหนักของรองเท้ายังมากไป รวมไปถึงความแข็งของพื้นที่เรารู้สึกได้เวลาเท้ากระทบกันพื้นดิน โดยส่วนตัวสำหรับผม และเหตุผลข้างต้น ทำให้ผมเลือกที่จะเปลี่ยนรองเท้าใหม่</p>\n\n<h3 id=\"แบบไหนที่ต้องการ-แบบไหนที่คิดเอาไว้\">แบบไหนที่ต้องการ แบบไหนที่คิดเอาไว้</h3>\n\n<p>รองเท้าคู่ใหม่ที่คิดเอาไว้คืออยากได้แบบบางเบา หรือแบบเหมือนไม่ได้ใส่อะไรเลยจะดีมากยิ่งเป็น Zero Drop จะยิ่งดี ขอแบบระบายน้ำได้ดีคล่องตัวน้ำหนักเบาพื้นไม่แข็ง (จะเยอะไปไหน) หลายๆคนเชียร์ Hoka One One และอีกกลุ่มก็ยังเชียร์ Inov8 และมีกลุ่มที่ไม่มีใครเชียร์แต่ผมแอบเล็งไว้คือ Altra ส่วนที่อยากได้และพร้อมจะเอาเลยทันทีถ้าหาได้นั่นก็คือ New Balance Minimus</p>\n\n<center><img src=\"https://bestrangers.files.wordpress.com/2016/11/mt10-v4-outer2520space2520with2520red-234763be.jpeg?w=736\" alt=\"\" /><br />[https://www.lyst.com/shop/mens-new-balance-sneakers/](https://www.lyst.com/shop/mens-new-balance-sneakers/)</center>\n\n<p>เริ่มต้นตามหารองเท้ารุ่นนี้เลยทันที เพราะมีคุณสมบัติที่ผมอยากได้เกือบทั้งหมดเลยทีเดียว ผมรู้จักรองเท้ารุ่นนี้จากเหลียงมาอีกที แต่เหลียงก็บอกในไทยไม่มีขาย!!  อุปสรรคแรกของผมมาละ เมื่อไม่มีขาย เราก็หาซื้อจากต่างประเทศก็ได้ ลองติดต่อไปทาง New Balance Thailand ก็ได้คำตอบเดิม ไม่มีขาย และไม่นำเข้า ครั้นจะซื้อผ่านเว็บก็ไม่ส่งที่ไทย จะฝากเพื่อนหิ้วก็ไม่มีใคร เอางี้ตัดออกหาคู่ใหม่</p>\n\n<p>พอตัดตัวเลือกนี้ออก ก็คงไม่เหลืออะไรแล้วนอกจาก Altra LonePeak</p>\n\n<h3 id=\"เทียบความสามารถต่อรุ่น\">เทียบความสามารถต่อรุ่น</h3>\n\n<p>พอตัด Minimus ออกไปก็เหลือแต่ Altra ที่อยู่ในลิสของผมและสามารถหาซื้อได้ทั่วไปทั้งเชียงใหม่ และกทม. เรียกว่าง่ายในการซื้อ รุ่นที่เล็งไว้แน่นอนเลยคือ Lone Peak 2.5 ใช้ครับเป็นรุ่นเก่าตั้งแต่ปีที่แล้วละ แต่ผมลองเทียบความสามารถและฟีเจอร์ต่างๆ กับรุ่นใหม่(3.0) ก็ไม่ได้ต่างกันมาก พอรับได้ ส่วนรุ่น Superior นั้นยังไม่ใช่สำหรับผม รวมไปถึงรุ่น Olympus ด้วยเพราะผมเห็นว่ามันเยอะไป</p>\n\n<p>ตามหารุ่น Lone Peak 2.5 เพราะตอนนี้ราคาลดลงแบบฮวบฮาบนั่นเพราะรุ่นไหม่ที่ไห้ออกมาก่อนหน้านี้แล้วทำให้ราคาในรุ่นเก่าตกลงมาอย่างมากแต่แล้ว ปัญหาของผมคือ ผมหารุ่นเก่าไม่ได้แล้วเพราะทาง Altra Thailand ได้เรียกคืนหมดแล้ว เป็นอะไรที่น่าเสียดายมากเหลือเกิน</p>\n\n<h3 id=\"altra-lone-peak-30\">Altra Lone Peak 3.0</h3>\n\n<p>เมื่อไม่ได้ Lone Peak 2.5 ก็ไม่ใช่ปัญหาเราก็สามารถจัด Lone Peak 3.0 ได้เช่นเดียวกันแต่ปัญหาคือว่าเราจะซื้อที่ไหนดี? ในเชียงใหม่ตอนนี้เท่าที่ทราบ น่าจะมีแค่ร้านเดียวที่มีขายนั่นคือ <a href=\"https://www.facebook.com/DoctorSportShop\">Doctor Sport</a> ของพี่ปรินส์ของเรานั่นเองครับ ดึกแล้วก็ทักเฟสไปสอบถามรายละเอียดต่างๆ ของรองเท้า ทั้งสี รุ่น ความสามารถอะไรต่างๆ รวมทั้งคุยกันเรื่องวิ่งนิดหน่อยก็สั่งไว้อีกวันค่อยไปซื้อ ก็ได้สีและเบอร์ที่ต้องการด้วยครับ</p>\n\n<center><img src=\"https://bestrangers.files.wordpress.com/2016/11/altra-lone-peak-3-0-web.jpg\" alt=\"\" /><br />[https://sevenhillsrunningshop.com/altra-summer-2016-preview/](https://sevenhillsrunningshop.com/altra-summer-2016-preview/)</center>\n\n<p>ใจอยากได้สีแดง แต่สีฟ้าก็สวยดี ตกลงปลงใจที่สีฟ้ากันเลยยย</p>\n\n<h3 id=\"รูปร่างภายนอก\">รูปร่างภายนอก</h3>\n\n<p>ตามไสตล์ของ Altra ที่หัวรองเท้าจะกว้างเพราะออกแบบมาสำหรับเท้าหน้ากว้าง สำหรับนักวิ่งทั่วไปก็จะไม่ค่อยแปลกใจนักเพราะชินๆ กันอยู่แล้ว แต่สำหรับนักวิ่งใหม่ๆ อาจจะดูแปลกๆกับความกว้างของรองเท้า ส่วนหัวของรองเท้ามี Rockgard ช่วยป้องกันการเตะหินตอนวิ่งดูแล้วแข็งแรงเลยทีเดียว</p>\n\n<center><img src=\"https://bestrangers.files.wordpress.com/2016/11/foot-space.jpg\" alt=\"\" /></center>\n\n<p>Lone Peak 3.5 มาพร้อมกับ Zero Drop เช่นเคย ซึ่งเป็นอีกส่วนหนึ่งของ Altral ให้ความรู้สึกเหมือนวิ่งเท้าเปล่า ให้เรารู้สึกเป็นธรรมชาติมากขึ้นกว่าเดิม การระบายลม และระบายน้ำยังทำได้ดีแต่อาจจะไม่เท่ากับ Lone Peak 2.5 แต่ก็ไม่ต่างกันมากเท่าไหร่ครับ</p>\n\n<center><img src=\"https://bestrangers.files.wordpress.com/2016/11/zero-drop-2.jpg?w=736\" alt=\"\" /></center>\n\n<p>ส้นเท้าด้านหลังมีตีนตุ๊กแกเอาไว้สำหรับติด Gaiter เหมือนเดิมแต่รอยเว้าตรงข้อเท้าดูเหมือนจะลึกว่ารุ่นเดิมไปบ้างจนบางครั้งแอบกลัวว่าจะมีเศษอะไรหล่นเข้าไปในร้องเท้าหรือเปล่า</p>\n\n<h3 id=\"พื้นรองเท้า\">พื้นรองเท้า</h3>\n\n<p>แน่นอนซื้อรองเท้าส่วนที่สำคัญอีกส่วนหนึ่งคงจะหนีไม่พ้นพื้นรองเท้า Lone Peak 3.0 เปลี่ยนพื้นรองเท้าใหม่พอสมควร เพิ่มดอกสำหรับเกาะมากขึ้นกว่าเดิม ทำให้เราไม่ลื่นมากไปกว่าเดิม แต่เมื่อลองจับดูจะรู้สึกว่าดอกของรองเท้านั้นอ่อน นุ่มนิ่มกว่า Salomon Spreed Cross มาก จนบางครั้งคิดว่าถ้าเราใส่ไปแข่งคงจะหลุดหมดแน่นอน</p>\n\n<center><img src=\"https://bestrangers.files.wordpress.com/2016/11/altra-lone-peak-collection-mesh-low.jpg?w=736\" alt=\"\" /></center>\n\n<p>ความนุ่มของพื้นรองเท้ามีมากว่า Salomon SpeedCross เยอะมากไม่เจ็บตอนกระแทก ให้ความรู้สึกนุ่มนวลดีกว่า เหมาะสำหรับการวิ่งระดับ Ultra Trail เลยทีเดียว</p>\n\n<h3 id=\"ทดสอบกับเทรลง่ายๆ\">ทดสอบกับเทรลง่ายๆ</h3>\n\n<p>หลังจากได้มาก็ต้องทดสอบเป็นธรรมดา ก่อนจะไปลงสนามจริงที่โป่งแยงเทรล เลือกสนามทดสอบรองเท้าที่สนามเดิมคือ Track MTB หลังห้วยตึงเฒ่า เป็นสนามเทรลง่ายๆ ไม่ได้มีอะไรซับซ้อน และเป็นแบบ Cross Country อีกด้วยทำให้เราได้ทดสอบรองเท้าในหลายๆ รูปแบบอีกด้วยครับ</p>\n\n<p>ครั้งแรกที่ใส่ยังไม่ค่อยชินกับ Zero Drop ของ Altra แต่ก็รู้สึกได้ว่าเป็นธรรมชาติมากขึ้นในการวิ่ง พื้นรองเท้านุ่มนิ่มสบายเท้ามากมาย แต่มีความรู้สึกว่ารองเท้าสูงไปหน่อยอยากได้บางกว่านี้เพราะตอนวิ่งรู้สึกเทอะทะไปนิดนึง</p>\n\n<center><img src=\"https://bestrangers.files.wordpress.com/2016/11/altra-lone-peak-collection-neoshell-low.jpg?w=736\" alt=\"\" /></center>\n\n<p>ขึ้นเนินยังทำได้ดีไม่มีปัญหาอะไร บางช่วงของการ Down Hill มีบ้างที่ลื่นเกือบล้ม อาจจะเป็นเพราะความที่ดอกของพื้นรองเท้าไม่แข็งพอที่จะเกาะ ก็ลื่นกับไป ถ้าเทียบส่วนนี้กับ Salomon SpeedCross แล้วถือว่า Salomon ทำได้ดีกว่าเยอะครับ</p>\n\n<p>ด้วยความที่เป็น Zero Drop และน้ำหนักที่เบาของรองเท้าให้เราเมื่อยเท้าช้าลงกว่าเดิม อันนี้เห็นได้ชัด น้ำหนักที่เบาพื้นที่นุ่มกว่า ความคล่องตัวเลยมีมากกว่าเดิม อีกทั้งความยืดหยุ่นของรองเท้า มักจะมีผลตอนเหยียบทางที่ลาดเอียง หากรองเท้าที่ยืดหยุ่นไปตามเท้า จะสบายและไม่เจ็บเหมือนรองเท้าที่มีพื้นแข็ง</p>\n\n<p>การระบายอากาศทำได้ดีมาก (ขึ้นอยู่กับถุงเท้าที่ใช้ด้วย) การป้องกันละอองน้ำก็เช่นกันยังทำได้ดีกว่า Salomon SpeedCross ทำให้เรามั่นใจในเวลาวิ่งมากกว่า พอวิ่งได้ประมาณ 10km ทุกอย่างยังปรกติไม่มีเจ็บเท้า ไม่มีบีบหน้าเท้าเลยครับอันนี้ยอมรับว่าดีมาก</p>\n\n<h3 id=\"ลงสนามจริง\">ลงสนามจริง</h3>\n\n<p>ถึงเวลาลงสนามจริงแล้วววว กับหน้าที่ Pacer คู่ใจของน้อง Nemo ในงาน PongYang Trail ตามรอยเท้าพ่อ คิดไว้ว่าสภาพสนามคงเต็มเปี่ยมไปด้วยโคลนอย่างแน่นอน แต่ผิดคาดครับไม่ใช่ สภาพสนามที่ผมวิ่งประมาณ 43km นั้นไม่มีโคลนมากสักเท่าไหร่ส่วนใหญ่เป็นดินบนถนน และคอนกรีตเสียมากกว่า บางส่วนที่มีโคลนก็แอบมีลื่นอยู่หลายครั้งเหมือนกัน</p>\n\n<p>20km 30km ทุกอย่างราบรื่นไม่มีปัญหา สบายเท้าวิ่งไกลได้ดีมาก ผมรู้สึกชอบแล้วสิ เหมือนที่หลายๆคนบอกจริงๆ ลองใส่แล้วจะชอบ</p>\n\n<center><img src=\"https://scontent.fbkk5-7.fna.fbcdn.net/t31.0-8/15068281_1812449272370761_3258967554698049322_o.jpg\" alt=\"\" /></center>\n\n<center><img src=\"https://bestrangers.files.wordpress.com/2016/11/15068517_1812122852403403_79306162891951679_o.jpg?w=736\" alt=\"\" /></center>\n\n<center>\n    <h3>เต็ม 10 ให้ 9.5</h3>\n</center>\n\n<center>\n    <h4>สมแล้วที่ได้ฉายา King Of The Trail</h4>\n</center>\n"
    }
  ]
  ,"next": "/api/feed-3.json"

  ,"prev": "/api/feed-1.json"

}