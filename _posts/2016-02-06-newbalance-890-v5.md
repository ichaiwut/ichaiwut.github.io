---
layout: post
title:  "New Balance 890 v5"
author: sal
categories: [ Running ]
image: https://bestrangers.files.wordpress.com/2016/02/nb890v5.jpg
---

สิ่งที่จำเป็นมากที่สุดสำหรับนักวิ่งคงจะหนีไม่พ้นรองเท้าวิ่งนั่นเองครับ คงเปรียบเปรยได้เหมือนกับ “รองเท้าดี มีชัยไปกว่าครึ่ง” (อันนี้แต่งเองครับ) ผมมีโอกาสได้ซื้อเจ้าตัวนี้มาใช้ New Balance 890 v5 รองเท้าวิ่งที่เป็นทุกอย่างของผม

วันที่ผมเริ่มวิ่งใหม่เมื่อสี่เดือนก่อน กำลังมองหารองเท้าดีๆ สักคู่เพื่อจะได้ใส่วิ่งสบายเท้าหน่อย ไม่ต้องเจ็บฝ่าเท้าเหมือนที่ผ่านมา ที่จริงในใจที่เล็งไว้ไม่ใช่ New Balance ครับ ผมอยากได้พวก Nike หรือ Adidas มากกว่า นั่นเป็นเพราะผมยังไม่คิดว่า NB เป็นแบรนด์สำหรับกีฬาครับ พอมีโอกาสได้รับคำแนะนำจากพี่ที่วิ่งด้วยกัน เขาแนะนำ NB มาครับก็ไปซื้อด้วยกันซะเลย

ผมตั้งงบประมาณสำหรับซื้อรองเท้าวิ่งอยู่ที่ 2,000 บาทครับ ตอนนั้นคิดว่ารองเท้าอะไรก็คงเหมือนกัน ไปที่แรกก็ชอปของ NB ก่อนเลยครับเลือกดูอยู่หลายรุ่นเหมือนกันราคาก็ไม่ได้อยู่ในงบประมาณที่เราเตรียมไว้เอาเสียเลย คู่นี้ราคาอยู่ที่ 4500 บาทครับตอนนี้มีโปรโมชั่น ถ้าจำไม่ผิดน่าจะประมาณ 30% สักอย่างนี้แหละ ผมเลยได้มาในราคาประมาณ 3500 บาท


<img src="https://bestrangers.files.wordpress.com/2016/02/new-balance-m890v5-2.jpg?w=668&zoom=2" alt="New Balance">


รองเท้ารุ่นนี้พื้นรองเท้าทำมาจากโฟมครับ เด้งดึ๋งๆตอนวิ่งดีครับ นุ่มใส่สบายเท้า ระบายอากาศได้เยี่ยมครับ ผ้าของส่วนหัวรองเท้าจะยืดกระชับกับหลังเท้าผมพอดีครับ ทำให้เวลาวิ่งไม่มีการเสียดสีระหว่างเท้ากับรองเท้าครับ วิ่งสบายเลยทีนี้

ส่วนส้นรองเท้าจะยื่นๆ ออกมานิดนึงครับ บางครั้งเดินไปชอบไปโดนฟุตพาธบ้าง ก็ไม่ใช่ปัญหาครับ น้องคนขายเขาบอกว่าวิ่งเทรลได้ด้วย แต่ผมก็ยังไม่ชัวร์ครับ กลัวเอาไปลุยแล้วพัง 555 กว่าจะซื้อมาได้

ใส่วิ่งบนถนนลูกรังมาแล้วครับไม่มีปัญหาวิ่งสบาย วิ่งตอนฝนตกก็ใส่มาแล้ว โดยรวมแล้วใส่ลุยได้ครับ ผมว่าน่าจะใช้วิ่งเทรลได้อยู่นะ ที่สำคัญรุ่นนี้มีป้องกันข้อเท้าพลิกด้วยครับวิ่งไร้กังวลไปเลย ใส่วิ่งยาวมาแล้วครับ 20km ไม่ได้ทำให้เท้าผมเจ็บเลยครับชอบมาก และอีกอย่างเล็บผม ไม่มีอาการช้ำหรือหลุดเลย สุดยอดดดดดดด

ที่จริงรองเท้าคู่นี้เข้ากับรูปเท้าผมมากกว่าครับ เลยทำให้ไม่มีปัญหากับเท้าผม เพราะคนเรารูปเท้าไม่เหมือนกันครับ เพราะฉะนั้นการเลือกรองเท้าต้องเอาที่เข้ากับเท้าเราได้มากที่สุดครับ



ภาพจาก :
- http://thosenbs.com/new-balance-890v5/
- http://runwitme.blogspot.com/2015/04media-release-new-balance-updates-890.html
- http://davintothewild.blogspot.com/2015/05/import-us-new-balance-890v5.html
