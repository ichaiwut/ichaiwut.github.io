---
layout: post
title:  "Nike Zoom Superfly R4"
author: sal
categories: [ Lifestyle ]
tags: [ France ]
image: https://bestrangers.files.wordpress.com/2016/11/zoom_side.jpg
---

เมื่อช่วงกลางปีมี Nike Factory Store เปิดใหม่ที่ห้างสรรพสินค้าหลักของเมืองเชียงใหม่ ซึ่งแน่นอนก็จะมีทั้งรองเท้า อุปกรณ์กีฬาต่างๆ ของทางยี่ห้อดังอย่าง Nike ที่ตกรุ่นไปแล้วเอามารดราคาให้กระเป๋าตางค์พวกเราสั่นสะท้านกันเข้าไป ทางผมและบริษัทฯ และโค๊ชก็ยังคุยกันว่าจะเปลี่ยนแผนจกการวิ่งเทรลมาลง Road ดีหรือไม่ จะยังไงก็แล้วแต่ ผมเองก็ยังอยากใส่ Sprike อยู่ดี

ย้อนกลับไปเมื่อตอนยังเป็นนักเรียน ซึ่งเรามีโอกาสได้เป็นตัวเทนนักเรียนไปแข่งกรีฑาซึ่งจัดโดยจังหวัดเพื่อหาตัวแทนไประดับภาค และระดับประเทศต่อไป ทุกที่ได้รับคัดเลือกรวมทั้งตัวผมด้วย ก็อยากที่จะลงแข่งและใส่รองเท้า Sprike สักครั้ง โรงเรียนบ้านนอกรองเท้าแบบนี้มีไม่เยอะคนที่ได้แข่งเท่านั้นถึงจะได้ใส่

ตอนนี้มีโอกาสได้เป็นเจ้าของเอาไว้ใส่ซ้อมลงคอร์ดก็ได้จัดการ Nike Zoom Zuperfly R4 ที่ลดราคาสะบั้นหั่นแหลกที่ Nike Factory Store กว่าจะได้มาต้องต่อแถวเกือบๆ สามสิบนาทีเพราะคนเยอะเหลือเกิน และรองเท้าแบบนี้ในเชียงใหม่ ไม่ได้จะหากันง่ายๆด้วย

<img src="https://bestrangers.files.wordpress.com/2016/11/92160.jpg">

ช่วงนี้เป็นช่วงกีฬาโอลิมปิกที่ริโอ ประเทศบราซิล มีรองเท้ารุ่นใหม่ของ Nike ออกมาเยอะแยะมากมาย และถึงเวลาแล้วที่รุ่นเก่าแบบนี้จะลดราคาลง!!!

ด้วยความงาม ความบางและการันตีคุณภาพโดยนักวิ่งชั้นนำที่แห่กันโดนกว้านมาเป็นสปอนเซอร์ทำให้แบรนด์นี้ได้โปรโมทไปในตัว และเราก็ไม่รอช้าและตื่นเต้นที่จะได้ลองรองเท้าคู่นี้

### รูปร่างภายนอก
แน่นอนว่าการออกแบบและดีไซน์สวยงามมาก ทั้งสี ความบางและวัสดุที่ใช้นั้นไม่ได้ได้บางเหมือนรองเท้าเลย ดูแข็งแรงทนทาน เหนียวไม่น่าจะพังและขาดง่ายแน่นอน

สีขาวของรองเท้า และผ้าตาข่ายด้านข้างที่โชว์เชือกรองเท้าด้านในคงความสวยงามมีมิติ ดูสวยไปอีกแบบ ลิ้นรองเท้าที่ไม่หน้าจนเกินไประบายอากาศได้ดีเรื่องความสวยงามคู่นี้ผ่านเลยครับ

<img src="https://bestrangers.files.wordpress.com/2016/11/921601.jpg">

### พื้นรองเท้า
ตามแบบรองเท้า Sprint พื้นจะแข็ง เพราะไม่ได้ออกแบบมาให้วิ่งในระยะยาว สีโครเมี่ยมที่สะดุดตายังคงน่ามองแต่เป็นรอยถลอกง่ายไปหน่อย วางแนวเข้ากับรูปเท้าเป๊ะ เวลาใส่รองเท้าพื้นจะแนบติดกับเท้าผมตลอด ถือเป็นอีกคุณลักษณะหนึ่งที่น่าชื่นชมเป็นอย่างยิ่ง ทำให้การวิ่งมีความสะดวกมากยิ่งขึ้นกว่าเดิม

พื้นด้านหน้านอกจากตะปูแล้ว ยังมีตัวยึดที่ถูกหล่อออกมาจากพื้นอีกทีหนึ่งเพื่อเพิ่มความมั่นใจในการจิกเกาะพื้นยาง เพิ่มความหนึบเวลาตะปูปักเข้าไปในพื้นยางแล้ว ยังมีตัวเกาะกดเข้าไปในพื้นยางอีกที ทำให้เราสามารถดีดเท้าดันตัวเองไปข้างหน้าได้ดีกว่าเดิมอีกด้วย

<img src="https://bestrangers.files.wordpress.com/2016/11/921602.jpg">

### ใส่วิ่ง
ทดลองใส่วิ่งในลู่ในระยะ 400×1, 800×1, 1500×1 แล้ววนกลับไปสูตรเดิมหรือที่เรียกว่า Pyramid Interval ที่จริงรองเท้าถูกออกแบบมาให้วิ่งในระยะสั้น 100 ~ 400 แต่ลองเอามา mix ดูก็ไม่ได้มีปัญหาอะไรมากมายครับ เพราะด้วยน้ำหนักที่เบา การเกาะที่ดีเยี่ยม ทำให้เราสามารถทำเวลาได้ดีกว่าเดิมขึ้นมาก และลดแรงเสียดทานระหว่างรองเท้ากับพื้นสนามได้ดี

แต่หากใส่วิ่งในระยะที่ยาว และใช้เวลานาน แน่นอนครับ ปวดน่องงงงง เพราะลงปลายเท้าตลอดเวลา แต่โดยรวมคู่นี้ถูกใจใช่เลย ใครอยากเป็นเจ้าของก็รีบไปซื้อนะครับบบบ Nike Factory Store, Central Airport Plaza Chiang Mai. ก่อนของจะหมดเด้ออออ

<img src="https://bestrangers.files.wordpress.com/2016/11/hqdefault.jpg">
