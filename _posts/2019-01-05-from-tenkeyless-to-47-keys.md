---
layout: post
title:  "From Tenkeyless to 47 keys"
author: sal
categories: [ Tech ]
tags: [ France ]
image: https://miro.medium.com/max/1270/1*6HpMGHvRwuyYJdLPxcfWQQ.png
toc: true
---

หลังจากใช้ Compact keyboard อยู่พักใหญ่ ในการทำงานจนคิดว่าทุกอย่างน่าจะลงตัวแล้วสำหรับคีย์บอร์ด แต่เปล่าเลย…
พยายามป้ายยาน้องที่ทำงานให้เสียเงินให้กับ Machanical Keyboard ให้มาเป็นครอบครัวเดียวกัน แต่หารู้ไหมว่าน้องเขาหงายการ์ดสะท้อนกลับ กลายเป็นป้ายยาให้กับตัวเองซะงั้นไป เข้าเรื่องกันเลยดีกว่า

<img src="https://miro.medium.com/max/1400/1*8xtfOZcFbSVYYx0dJ_j46A.jpeg">

ผมจะเป็นคนที่ชอบความมินิมอล ผมมีคีบอร์ดเจ้าหนึ่งซึ่งผมชอบเอามากๆ และเคยเกือบจะซื้อมาแล้วครั้งหนึ่ง แต่ด้วยราคาที่ไม่ค่อยเป็นมิตรกับกระเป๋าเงินสักเท่าไหร่จึงได้แต่สบตามองแบบจำใจ เจ้าคีบอร์ดตัวนั้นมีชื่อว่า ErgoDox EZ ซึ่งราคามันก็ไม่เบาทีเดียว เริ่มต้นที่ $299 เท่านั้นเอง แม่เจ้า มาดูหน้าตากันหน่อย

<img src="https://miro.medium.com/max/1400/1*BBqwaG86fQy2OhOOsv2fug.jpeg">

กลับไปเรื่องป้ายยา ในขณะที่ผมกำลังเข้าเว็บ [https://ergodox-ez.com/](https://ergodox-ez.com/) เพื่อจะป้ายยาให้น้องดันไปเจอคีย์บอร์ดอีกตัวหนึ่งของเจ้าเดียวกัน ผมไม่รู้ด้วยซ้ำว่าออกมาใหม่ ทำผมซะงักไป 10 วินาที ก้มลงมองคีย์บอร์ดตัวเองซึ่งผมใช้ [Cooler Master MasterKeys Pro S RGB](https://www.coolermaster.com/catalog/peripheral/keyboards/masterkeys-pro-s/) ในใจตอนนั้นคือไม่น่ารอด และก็ไม่รอดจริงๆ

<img src="https://miro.medium.com/max/1270/1*6HpMGHvRwuyYJdLPxcfWQQ.png">

[Planck EZ](https://ergodox-ez.com/pages/planck) เป็นคีย์บอร์ดขนาด 47 คีย์เท่าเอง มันเล็กพอดีกับกระเป๋าสามารถพกพาไปไหนมาไหนได้ง่าย ผมเห็นครั้งแรกก็คิดว่ามันใช่เลย จริงๆ ทีแรกก็คิดอยู่ว่ามันจะเล็กไปหรือเปล่านะ แต่พอได้ของมาจริง ไม่ก็ไม่ได้เล็กมากมายนะ พอดีมือเลยทีเดียว เพื่อนๆ ที่เห็น ต่างบอกว่าจะไหวเหรอเล็กเกินนนนน

ผมใช้เวลาปรับตัวกับมันอยู่ประมาณสามวันสำหรับภาษาอังกฤษ ใช้ทำงานเลย แรกๆ มีปัญหากับปุ่ม Space Bar, Enter, Tab, ESC, Arrow กดไม่โดนบ้าง กดผิดบ้าง โดยเฉพาะ Arrow ว่ากันไป ก็ปรับตัวกันไป

พอเริ่มทำงานได้ ก็เริ่มรู้ว่าเราควรที่จะ Customize มันแล้วล่ะซึ่งทาง ZSA Technology Labs เขาก็มี Tools และ Application มาให้ด้วยอยู่แล้ว ทำให้การ Customize และการ Flash ไม่ใช่เรื่องยากอีกต่อไป
Customising Layout

### Customising Layout

<img src="https://miro.medium.com/max/540/1*vNbyfO2gDcgl8aaZQR97Jg.png">

**ORYX** เป็น Configuration Tools สำหรับสร้าง Layout Keyboard ซึ่งเราสามารถกำหนด และจัดการปุ่มต่างได้ตามที่เราต้องการ อีกทั้งเราสามารถ Clone Layout ของคนอื่นที่แชร์ไว้มาใช้ได้อีกด้วยนะ
ส่วนตัวผมเองใช้งาน Colemak เป็น Layout หลัก การ Customize ของผมจะออกมาแบบนี้

<img src="https://miro.medium.com/max/1400/1*3NiEaPxhyAE49CpfXaDi0g.png">

หากสังเกตด้านบนจะมี Tab อยู่ ซึ่งเราสามารถเปลี่ยน Layout ได้ตลอดเวลา โดยการกดปุ่ม Lower, Raise, Hyper หรือ Key อื่นๆ ที่เราตั้งเอาไว้ ลองดูตัวอย่าง Layout ที่ผมใช้งานอยู่

#### Lower

<img src="https://miro.medium.com/max/1400/1*WrhhC9USr4HQfccyXe04oA.png">


#### Raise

<img src="https://miro.medium.com/max/1400/1*e2QmdvnosrLmH8xZmedgpQ.png">


#### Adjust (Lower + Raise)

<img src="https://miro.medium.com/max/1400/1*0jUCqyzcnCm4LHPLWtKFaQ.png">


#### Special Layout (Holding Hyper Key)

<img src="https://miro.medium.com/max/1400/1*GTGbn4t_sI6mFJvged_7ag.png">

พอเราตั้งค่า Layout เสร็จแล้ว เราสามารถ Compile แล้ว Download Layout เพื่อ Flash ลง Keyboard เราได้เลย สำหรับใครที่อยากเอา Layout ผมไปลองใช้ก็เข้าไปดูได้นะครับ [https://configure.ergodox-ez.com/planck-ez/layouts/9DbEK/latest/0](https://configure.ergodox-ez.com/planck-ez/layouts/9DbEK/latest/0)

หากไม่ทราบว่า ปุ่ม Lover, Raise, Hyper คืออะไรลองดูที่รูปด้านล่างครับ

<img src="https://miro.medium.com/max/1400/1*wOcbwOgUireOXDxA70EipA.png">

หรือสามารถเข้าไปดูเพิ่มเติมได้ที่ [https://ergodox-ez.com/pages/planck](https://ergodox-ez.com/pages/planck) ครับ

### Flashing

<img src="https://miro.medium.com/max/1400/1*YjyX9CytIo_XPXUxrfCufQ.png">

หลังจากเรา Customize Layout ได้ดั่งใจแล้ว ขั้นตอนต่อไปก็คือการ Flash ซึ่งทาง Ergodox เขาก็มี Application มาช่วยจัดการเรื่องนี้โดยเฉพาะ นั่นก็คือ Wally ซึ่งสามารถเข้าไป Download ได้เลย

วิธีการก็ง่ายแสนง่าย แค่เปิด Application ​ขึ้นมา แล้วเลือกไฟล์ Layout ที่เราได้ Complie ไว้ก่อนหน้า ทำตามขั้นที่ Application บอกได้เลยไม่ยาก

### ใช้งานจริง

ถึงแม้จะเป็น Keyboard ที่เล็กมาก แต่การใช้งานสำหรับผมแล้วถือว่าดีมากเลย

- ไม่ต้องยกมือเยอะในกรณีที่ต้องการพิมพ์ตัวอักษรที่อยู่แถบบนของ keyboard แบบทั่วไป เช่น ตัวเลข หรือเครื่องหมายต่างๆ
- สลับ Layout แสนง่าย
- พิมพ์เร็วขึ้น โดยเฉพาะ Layous Colemak
- ภาษาไทย ตอนแรกเหมือนฝันร้าย พอเริ่มใช้ไปสักพักเริ่มดี และชอบ
- Customize ได้ทุกอย่าง
- เปลี่ยน Switch ได้ โดยไม่ต้องกลัวหมดประกัน
- มีโหมดใช้งานแทนเมาส์
- มีลูกเล่นอีกหลายอย่าง ไว้ผมลองแล้วจะมาเล่าให้ฟังนะครับ