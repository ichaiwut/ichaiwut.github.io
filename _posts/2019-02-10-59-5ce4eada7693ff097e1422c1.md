---
layout: post
title:  "ลืมทานยาป่ะเนี่ย?"
author: sal
categories: [ MentalProblem ]
tags: [ France ]
image: https://s3-ap-southeast-1.amazonaws.com/media.storylog/storycontent/5ce4eada7693ff097e1422c1/15722444427461185557.jpg
---

ตั้งแต่เริ่มทานยามาเกือบๆ สองปี เหมือนทุกอย่างเริ่มดีขึ้นจนคิดว่าน่าจะหายได้แล้วนะ พยายามเป็นอย่างมากเพื่อที่จะลดยาลง คือทานยาตัวนี้มานานมากจริงๆ และยามันก็ดีจริงด่้วย จนกระทั่งตอนนี้มันเริ่มกลับมาอีกแล้ว มันเอาอีกแล้ว ดูเหมือนว่ายาที่ฉันใช้เริ่มจะไม่ได้ผลเสียแล้ว

### ทำไมไม่ไปหาหมอ?
ทุกครั้งที่เรามีอาการ แล้วบางครั้งเราเผลอบอกใครไปสักคน "ทำไมไม่ไปหาหมอล่ะ?" ใช่ที่จริงก็เหมือนที่เขาบอกนะ เราควรไปหาหมอเพื่อพิจารณาการปรับยา แต่รู้ไหม แรกทีไปหาหมอก็ดีนะ หมอก็ดูแลดี ส่วนหนึ่งคงเป็นเพราะยาที่ท่านด้วยแหละ พักหลังๆ หมอเริ่มเปลี่ยนมาใช้ธรรมะสอนเราควบคู่ไปด้วย  จนตอนนี้เราไม่อยากไปละ

>ไม่อยากฟังธรรมะ

### ไม่อยากบอกใครว่าแย่ หรือมีอาการ
เป็นเพราะสีหน้าเราบ่งบอกอาการได้ชัดเจนเกินไป ทุกคนใกล้ตัวจึงรู้และ พยายามจะแนะนำและคอยช่วยเหลือเราตลอดเวลา จริงๆ เราควรขอบคุณพวกเขามากกว่า ที่คอยช่วยเหลือเราตลอดด้วยซ้ำ

บางทีพวกเขาก็คอยพยามเสาะหาต้นตอของการเกิดอาการของเรา ถึงแม้ฉันจะบอกกับพวกเขาครั้งแล้ว ครั้งเล่าว่ามันเกิดเอง บางครั้งมันอยากจะดิ่ง มันก็เป็นของมันเอง พวกเขาก็จะไม่ยอมเชื่อ จนฉันเหนื่อยที่จะบอก เหนื่อยที่จะทำให้พวกเขาเข้าใจ จนสุดท้ายมันทำให้ฉันแย่ลงไปกว่าเดิม เฮ้อ ฉันจะหลบไปจากพวกเขาได้อย่างไร

### จะเป็นก็เป็น บทจะหายก็หาย
เหมือนที่บอกข้างบน บทจะไม่เป็นก็ดูเป็นปรกติสุขมาก เคยลองพยายามทำให้เศร้า พยายามหาเรื่องที่คิดว่ามันกระทบจิตใจ ก็ไม่เป็นผล ก็ไม่เศร้าไม่ดิ่ง ถ้าหากจะเป็นมา ไม่ต้องหาอะไรมากระทบหรอก นั่งเฉยๆ ก็พังละ และมันจะพังไปทั้งวันด้วย

> ถ้าหากจะเป็นมา ไม่ต้องหาอะไรมากระทบหรอก นั่งเฉยๆ ก็พัง

บางทีเรื่องพวกนี้ มันก็บอกอะไรใครไม่ได้แหละนะ หลายครั้งที่มีใครถามว่าวันนี้จะเป็นไหม? คือเราก็ตอบไม่ได้ไหมอ่ะ ไม่รู้มันจะเป็นตอนไหน และไม่รู้่ด้วยว่ามันจะหายไปตอนไหน

### อยู่บ้านเลยสิเผื่อจะดีขึ้น อย่าอยู่คนเดียว
จริงๆ ผมชอบการอยู่คนเดียวมากกว่า ผมกลับบ้านเมื่อไหร่ ผมก็เจอกับเรื่องที่ผมไม่อยากพบเจออยู่เสมอโดยเฉพาะเรื่องแม่ กับพ่อ อันนี้เป็นชนวนต้นเหตุชั้นดีเลยทีเดียว พอหลบไปอยู่กับครอบครัว ได้เจอลูกก็ดีขึ้น พอเจอแฟนก็พังอีก ทำไมไม่ให้กำลังใจกันบ้างเลยนะ หลังๆ มาเราเริ่มปลงมากขึ้น บางครั้งเราก็แย่จริงๆ ก็อยากจะได้กำลังใจบ้างป่าววะ ไม่ต้องเฉยชาแบบนั้นก็ได้มั้ง บางทีเราก็อยากกอดนะ แต่กอดเมื่อไหร่ ก็โดนเอามือหยิบแขนออกพร้อมกับคำถาม "เป็นอะไร?"

พอทนไม่ไหวจริงๆ ไม่ได้คุยกันมาหลายวัน เราเลยลองถามไปบ้าง **"ถ้าโลกนี้ไม่มีเราอยู่อีกต่อไป จะยังคิดถึงเราอยู่ไหม?"** คำตอบที่ได้ Peak ยิ่งกว่า

>ลืมทานยาป่ะเนี่ย?


TingSter
28102019

---

Photo by Krista Mangulsone on Unsplash
