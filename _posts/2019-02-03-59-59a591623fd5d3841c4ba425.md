---
layout: post
title:  "เมื่อฉันไม่อยากตื่น"
author: sal
categories: [ MentalProblem ]
image: https://s3-ap-southeast-1.amazonaws.com/media.storylog/storycontent/59a591623fd5d3841c4ba425/15058375093531547253.jpg
---

สามสิบหนึ่งปีที่ผ่านมา ฉันรู้สึกว่าตัวฉันเองได้ผ่านอะไรมาเกือบทั้งหมด จนฉันคิดว่าสิ่งที่ผ่านมาทุกๆ อย่าง ความรัก ความรู้สึกต่างๆ ชีวิตหลากหลายรูปแบบ จุดสูงสุด ต่ำสุด การใช้ชีวิตในรูปแบบต่่างๆ การท่องเที่ยว การผจญภัย จนมันทำให้ฉันคิดว่า บนโลกใบนี้มันช่างวุ่นวาย และน่าเบื่อเหลือเกิน

หลายครั้งที่ฉันตั้งใจทำอะไรบางอย่างแบบจริงจัง พอถึง ณ จุดจุดหนึ่ง ตัวฉันจะตั้งคำถามขึ้นมา

>"ทำแบบนี้ไปเพื่ออะไร"

ทำให้ฉันต้องหยุดคิดเพื่อหาคำตอบสำหรับคำถามนั้น ระหว่างที่หาคำตอบก็มักจะไปเจอคำถามต่อไปเรื่อยๆ จนทำให้ฉันเบื่อหน่าย กับสิ่งที่กำลังทำอยู่

ช่วงสองสามเดือนที่ผ่านมา ฉันมีคำถามกับตัวเองอีกครั้ง "ฉันมีชีวิตอยู่เพื่ออะไร" ฟังดูน่ากลัวนะ มันทำให้ฉันกำลังเบื่อทุกสิ่งรอบตัวฉัน ความผิดหวังที่ฉันได้รับจากทุกสิ่งที่ฝังอยู่ในหัวใจมานานแสนนาน ที่ตัวฉันสะสมเอาไว้ มันลอยออกมาให้ฉันได้คิด และทบทวน และมาคอยย้ำซ้ำเติมตัวฉันอยู่เรื่อยๆ จนตัวฉันเอง ไม่อยากตื่น ไม่อยากรับรู้ และไม่อยากหายใจ...
