---
layout: post
title:  "น้องคีตา 1 ขวบแล้วนะ"
slug: "keeta-1-year-old"
date:   2016-02-09 0:00:00
categories: General
imgurl: http://chaiwut.me
comments: true
image: https://bestrangers.files.wordpress.com/2016/02/12651014_1200053476690872_184242323770386809_n.jpeg
description: "ผ่านไป 1 ฝน 1 หนาว 1 ร้อน แล้วสำหรับลูกสาวที่น่ารักของผม หนึ่งปีตั้งแต่เขามาอยู่กับเรามาเติมเต็มคำว่าครอบครัวมากยิ่งขึ้นกว่าเดิม ก่อนหน้านั้นเคยคิดว่าถ้ามีลูกต้องเหนื่อยแน่ ต้องลำบากหลาอย่าง ต้องทำนู่น ต้องมีนี่ เยอะแยะไปหมด แต่พอมีลูกแล้วรับรู้ได้ทันทีว่ามีความสุขกว่าเดิม มีกำลังใจในการทำอะไรมากกว่าเดิมตั้งเยอะ ชีวิตดีขึ้นมากกว่าเดิมต่างหาก"
---
ผ่านไป 1 ฝน 1 หนาว 1 ร้อน แล้วสำหรับลูกสาวที่น่ารักของผม หนึ่งปีตั้งแต่เขามาอยู่กับเรามาเติมเต็มคำว่าครอบครัวมากยิ่งขึ้นกว่าเดิม ก่อนหน้านั้นเคยคิดว่าถ้ามีลูกต้องเหนื่อยแน่ ต้องลำบากหลาอย่าง ต้องทำนู่น ต้องมีนี่ เยอะแยะไปหมด แต่พอมีลูกแล้วรับรู้ได้ทันทีว่ามีความสุขกว่าเดิม มีกำลังใจในการทำอะไรมากกว่าเดิมตั้งเยอะ ชีวิตดีขึ้นมากกว่าเดิมต่างหาก

### วันแรกที่รู้

ย้อนกลับไปเมื่อเดือนมิถุนายนปีที่แล้ว เป็นวันที่ได้รู้ว่ามีน้องมาอยู่ด้วยแล้ว ตอนนั้นตื่นเต้นมากความรู้สึกเหมือนกับว่าอยากให้เขาเกิดออกมาแล้ว อยากเห็นเขา อยากแล่นกับเขาทุกๆ น้ำตาแทบไหลเมื่อแฟนส่งภาพการตรวจครรภ์มาให้ดู ตื้นตันใจอย่างบอกไม่ถูก

<center><img src="https://bestrangers.files.wordpress.com/2016/02/10868106_10205116211882427_2042933946744242988_n.jpg" alt=""></center>

### อยากรู้แล้วว่าตัวเล็กเป็นหญิงหรือชาย

<center><img src="https://bestrangers.files.wordpress.com/2016/02/10583051_10204164378447186_6758841327279638555_o1.jpg?w=736" alt=""></center>

ทุกคนพอรู้ว่าเรามีตัวเล็ก ก็ย่อมอยากจะทราบเพศเป็นธรรมดา ตัวผมเองก็เหมือนกันรวมทั้งแฟนและคนรอบข้างด้วย แฟนดูแลครรภ์ตลอดเวลา ทำทุกอย่างเพื่อลูกน้อยในท้อง ทุกครั้งที่หมอนัดไปอัลตร้าซาวน์ เราก็มักจะลุ้นอยู่ตลอดเวลาว่า จะได้ลูกสาว หรือลูกชาย

ทุกครั้งๆ จะมีคนเฝ้ามาถามตลอดเวลาว่าลูกสาว หรือลูกชาย แต่ก็ไม่ได้คำตอบอะไรทั้งสิ้นเพราะแม้แต่หมอที่ตรวจยังไม่ทราบเลย น้องคงอยากให้ลุ้นในวินาทีที่เกิดมามากกว่า

### คลอดแล้วววว 12/2/2558

<center><img src="https://bestrangers.files.wordpress.com/2016/02/10868169_800939129980457_9174848381609416999_n.jpg" alt=""></center>

วินาทีที่ได้ยินเสียงน้องร้องไห้ดังออกมาจากห้องคลอด เป็นวินาทีที่วิเศษเป็นอย่างมาก รับรู้ได้ทันทีว่าชีวิตที่เหลือต่อจากนี้ไป เรามีอีกคนหนึ่งเป็นกำลังใจให้เราสู้ต่อไป พอพยาบาลเอาน้องออกมาจากห้องคลอด พร้อมกับบอกว่า “คุณพ่อได้ลูกสาวนะคะ” น้ำตาแทบไหลเมื่อเห็นหน้าเขาครั้งแรก

<center><img src="https://bestrangers.files.wordpress.com/2016/02/604108_995465690482986_3869605357488439353_n.jpg?w=225&h=300" alt=""></center>

> คีตา = เพลง, บุหรง = นกยูง
> เมื่อใดที่นกยูกกู่ร้องเรียกหาคู่ เสียงเพรียกอันไพเราะ ความสวยงามเมื่อรำแพน สวยและไพเราะยิ่งกว่าเสียงอื่นใด เป็นที่มาของชื่อคีตาบุหรง (สวยงาม และไพเราะเหมือนนกยูง)

### ชีวิตเปลี่ยนไปจากเดิมเมื่อมีเขา​

หลังจากที่มีลูกสาวชีวิตของเราทั้งสองคนเปลี่ยนไป ผมอยู่เชียงใหม่เพราะมีภาระหน้าที่หลายๆ อย่างที่ต้องรับผิดชอบ ทุกครั้งที่ต้องห่างเขา แทบจะไม่อยากกลับมาเชียงใหม่เลยคิดถึงมาก และทุกครั้งที่เขามาเชียงใหม่แล้วเขาจากไป เราก็แทบจะทำใจไม่ได้เช่นกัน

<center><img src="https://bestrangers.files.wordpress.com/2016/02/10374919_10207680168259734_5004898916597046586_n.jpg" alt=""></center>

ตอนนี้รู้แล้วว่าความรู้สึกคิดถึงลูกเป็นเช่นไร

มีความสุขทุกครั้งที่เขาอยู่ข้างๆ มีความสุขทุกครั้งที่ได้มองอีกหนึ่งชีวิตที่เป็นสายเลือดของเราเติบโตขึ้นในแต่ละวัน ถึงบ้างครั้งอาจจะร้องไห้ หัวเราะ แต่ทุกครั้งเรามีความสุข ยิ่งเมื่อเขาค่อยๆเติบโตขึ้นเราเองกลับลุ้นว่าพัฒนาการของเขาต่อไปคืออะไร คว่ำ คลาน ยืน เดิน วิ่ง

### คำว่าครอบครัว สมบูรณ์แบบเมื่อมีเขา

หลายคนคิดอยู่เสมอว่าคำว่า “ครอบครัว” ก็คือการแต่งงานใช้ชีวิตอยู่ร่วมกัน อันนี้ถูกต้องแต่มันยังไม่ใช่ทั้งหมด ผมก็เคยคิดแบบนี้เช่นกัน แต่เมื่อมีเขาเข้ามา กลับทำให้เรารู้สึกว่านี่เองคือสิ่งที่มาเติมเต็มคำว่าครอบครัวให้สมบูรณ์ยิ่งขึ้นกว่าเดิม

<center><img src="https://bestrangers.files.wordpress.com/2016/02/10167967_1204381532924733_2992105602043496820_n.jpg?w=736" alt=""></center>

เราทั้งสองคนมีโซ่คล้องใจ ทุกสิ่งที่ทำ ทุกอย่างที่คิด สิ่งแรกคือลูก ทุกครั้งที่ท้อ ทุกครั้งที่เหนื่อยคนแรกที่คิดถึงก็คือลูก คิดอยู่เสมอคิดอยู่ตลอดทุกอย่างไม่ใช่แค่เพื่อเรา เพื่อใครคนหนึ่ง แต่ทั้งหมดนั่นเพื่อคำว่าครอบครัว

บางครั้งเราอาจทำได้ไม่ดีเท่าไหร่ บางทีอาจต้องใช้เวลาเพื่อปรับในหลายๆสิ่ง แต่ทุกครั้งไม่เคยเลยที่ไม่คิดถึงครอบครัวเพื่อเขา เพื่อลูก กลัวมาก กลัวเขาโตขึ้นมาไม่มีอะไรเหมือนคนอื่น กลัวเขาโตขึ้นมาแล้วลำบาก กลัวเขาโตขึ้นมาแล้วไม่มีความสุข สัญญาจะทำทุกอย่างให้เขามีความสุข

### 1 ปีแล้ว

ตั้งแต่วันนั้น ถึงตอนนี้ก็ 1 ปีแล้วที่มีเขาเข้ามาสร้างความเป็นครอบครัวที่สมบูรณ์ ใช่เราอาจจะเป็นพ่อที่ยังไม่ดีที่สุดที่ควรจะเป็น แต่ก็ต้องยอมรับว่าคนเป็นแม่แข็งแกร่งมากจริงๆ ทำทุกอย่างเพื่อลูก เพื่อครอบครัว เพื่อให้เขาอยู่สบายไม่ร้องไห้ ให้เขาเติบโตมาอย่างมีคุณภาพที่สุด

ทุกพัฒนาการของเขาน่าอัศจรรย์ยิ่งนัก ตั้งแต่เริ่มคว่ำ เราก็ดีใจแล้ว คลานได้ เดินได้ พูดได้ ทุกเหตุการณ์เรายินดี และมีความสุขมาก บางครั้งดีใจจนน้ำตาไหล ต้องแอบร้องไห้ที่เขาทำได้ เพราะความดีใจ และความรู้สึกเหล่านั้นไม้อธิบายไม่ได้จริงๆ

<center><img src="https://bestrangers.files.wordpress.com/2016/02/1915310_1203776859651867_8809023510937172606_n.jpg?w=736" alt=""></center>

ชีวิตเปลี่ยนไปโดยสิ้นเชิงเมื่อมีเขา เลิกในหลายสิ่ง ลดลงในหลายๆอย่าง รู้อย่างเดียวว่าเราต้องแข็งเรงเมื่อเขาโตขึ้น เพื่อที่จะอยู่ดูแล และมองดูเขาเติบโต และประสบความสำเร็จในชีวิตของเขาให้ได้ ต้องอยู่ถึงวันนั้นให้ได้

ขอบคุณที่เข้ามาเติมเต็มหลายๆ สิ่งในชีวิต ขอบคุณที่เข้ามาเปลี่ยนชีวิตทำให้พ่อรู้ว่าอะไรที่ควรทำ อะไรที่ควรเลิก อะไรที่ควรลด และอะไรที่ควรเพิ่ม 1 ปีที่ผ่านมาอาจจะไม่ได้ดีที่สุดก็ก็จะพยายามทำทุกอย่างให้ดียิ่งกว่าเดิม เพื่อครอบครัว เพื่อลูก และเพื่ออนาคตข้าง “ฉันดีใจที่มีเธอ”

<iframe width="560" height="315" src="https://www.youtube-nocookie.com/embed/HL1MGTbZA3E" frameborder="0" allowfullscreen></iframe>