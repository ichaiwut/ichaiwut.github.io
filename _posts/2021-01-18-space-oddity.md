---
layout: post
title:  "Space Oddity ในแบบของผม"
author: sal
categories: [ MentalProblem ]
image: https://i.ytimg.com/vi/iYYRH4apXDo/maxresdefault.jpg
toc: true
---

วันนี้เปิดเพลง The man who sold the world ที่ Nirvana นำมา cover ในคอนเสริตสุดท้ายของ Kurt Cobain (MTV Unplugged) ระหว่างทำงาน แล้วก็ปล่อยมันรันไปเรื่อยๆ จน Tidal เล่นเพลง Space Oddity เพลงโปรดของผมเอง และเป็นเพลงที่มันบ่งบอกในตัวตน และสิ่งที่ผมกำลังเป็นอยู่ได้อย่างดีเลยทีเดียว จนผมเอาไปโพสใน Facebook พร้อมกับเนื้อเพลงบางท่อน

> Planet Earth is blue
> And there's nothing I can do

มีหลายคนถามเข้ามาว่าเพลงอะไร มนุษย์อวกาศรึ อะไรต่างๆ นาๆ แสดงว่ามีคนกดฟังด้วยแฮะ เอาเป็นว่าผมจะเล่าให้ฟังว่า เพลงนี้ผมอินกับมันยังไง ความหมายของเพลงคืออะไร ทำไมผมฟังแล้วดิ่ง และความหมายของมันในแบบของผม

## เกี่ยวกับเพลง Space Oddity

<center><img src="https://resizing.flixster.com/LRVg3Quz9-tPv6jdbmw_hUIkhIE=/740x380/v1.bjsyNTc3MjE0O2o7MTg3MDQ7MTIwMDszMDAwOzEzNzg"></center>

Space Oddity เป็นเพลงของนักร้องชาวอังกฤษที่ชื่อว่า David Bowie เพลงนี้เปิดตัวเมื่อวันที่ 11 กรกฎาคม 1969 (2512) ผมยังไม่เกิดเลย และเป็นเพลงประกอบหนังเรื่อง Love You till Tuesday จริงๆ แล้วเพลงนี้ได้แรงบันดาลใจมาจากหนังเรื่อง 2001: A Space Odyssey ซึ่งฉายในปี 1968 และ "ผู้พันทอม" ในเนื้อเพลงก็มาจากหนังเรื่องนี้ด้วยเช่นกัน

<center><img src="https://images.squarespace-cdn.com/content/v1/5a70fa14e45a7c7dd2fadad0/1526007506816-KCFY57OD0RZQZAMTQR8B/ke17ZwdGBToddI8pDm48kJK4Mm1kch8SFO9ZNkN1NT97gQa3H78H3Y0txjaiv_0fDoOvxcdMmMKkDsyUqMSsMWxHk725yiiHCCLfrh8O1z5QHyNOqBUUEtDDsRWrJLTmFk_H6M1tkD9NpL7mXac0oVSXdFfjxR5AjcLwGSebOiGBsFzzcw3xKxvyC_6CFFG_/major_tom_v2_1080sq.jpg?format=1500w"></center>

เพลงนี้จริงมันก็มีความหมายในตัวของมันเอง ในเนื้อเพลงของมันเองนะ จริงๆ เพลงนี้ดังเพราะแกแต่งมาเพื่อเสียดสีการส่งยานอวกาศ ซึ่งส่วนใหญ่เป็นเรื่องการเมือง หลังจาก Apollo 11 กลับมาจากดวงจันทร์นั้นแหละ ผมไม่ขออธิบายเรื่องนี้นะ ลองไปหาข้อมูลอ่านกันต่อได้เลย [สเปซออดิที](https://th.wikipedia.org/wiki/%E0%B8%AA%E0%B9%80%E0%B8%9B%E0%B8%8B%E0%B8%AD%E0%B8%AD%E0%B8%94%E0%B8%B4%E0%B8%97%E0%B8%B5)

## ความหมายในแบบของผม

เพลงแต่ละเพลงมีความหมายที่ลึกซึ้ง คนแต่งเพลงหรือนักร้องมักจะซ่อนข้อความ หรือความรู้สึกเอาไว้ในเนื้อเพลงด้่วย อยู่ที่ว่าใครจะเข้าถึงหรือเข้าใจไปในทางไหนเท่านั้นเอง

> Though I'm past one hundred thousand miles
> I'm feeling very still
> And I think my spaceship knows which way to go
> Tell my wife I love her very much she knows

ผมฟังเพลงนี้ครั้งแรกตอนปีหนึ่ง ฟังต่อเนื่องมาจากเพลง The man who sold the world รอบแรกก็คิดว่าเพลงแปลกดี ไม่ได้ใส่ใจอะไรมากมายเท่าไหร่ เมื่อก่อนผมชอบฟังเพลงจากคลื่นวิทยุก่อนนอน ซึ่งมีคนขอเพลงนี้เข้ามา เสียงดนตรีกับเนื้อเพลงกรอกเข้าหูฟังผ่านหูของผม บนที่นอนเพียงลำพัง มันทำให้ผมตั้งใจฟังและแปลเนื้อเพลงเท่าที่เข้าใจ ผมรู้สึกว่าความหมายที่ผมจับใจความได้ทำไมมันดู ซับซ้อน พร้อมซ่อนบางสิ่งเอามากมายเหลือเกิน

"ผมอยากเป็นผู้พันทอม" คือสิ่งที่ผมคิดตลอดเมื่อฟังเพลงนี้ เราอยู่ในโลกที่แสนวุ่นวายใบนี้ ดำรงชีวิต แข่งขันแย่งชิงสิ่งต่างๆ

> "Here am I floating 'round my tin can
> Far above the moon
> Planet Earth is blue
> And there's nothing I can do"

ออกไปนอกอวกาศ ไม่มีอะไรเลยที่นั่น ความว่างเปล่า ความเงียบ ไม่ต้องมีอะไรที่ต้องรับรู้ กระโดดออกไปสู่ความว่างเปล่า หากเราหลุดจากทุกอย่างได้ ไม่ต้องคิดอะไร ผมคิดว่าที่แห่งนั้นคงจะมีความสุขน่าดู

> ความสุขที่แท้จริงแล้วคือความไม่มี หรือความไม่มี และผมคิดว่าสิ่งนั้นคือความตาย

อีกไม่นาน ผมจะตามคุณไป **"ผู้พันทอม"**