---
layout: post
title:  "Singha Obstacle Fun Run V"
author: john
categories: [ Running ]
image: https://bestrangers.files.wordpress.com/2016/02/dscf41671.jpg?w=2800
---

ปลายปีที่แล้วมีโอกาสไปวิ่ง Obstacle ครั้งแรกที่ไร่สิงห์จังหวัดเชียงราย ยังไม่เคยลงวิ่งลักษณะแบบนี้และไม่เคยมีมีประสบการณ์ด้วย ณ วันที่สมัครยังไม่รู้เลยว่าวิ่งลุยยังไง ต้องเจออะไรบ้าง เลยสมัครไป 7.8 km กับเพื่อนที่ทำงาน เพราะกำลังคิดว่ามันต้องเหนื่อยแน่ถ้าวิ่งไปลุยไป

<img src="https://bestrangers.files.wordpress.com/2016/02/dscf4164.jpg?w=724&zoom=2" alt="buzzwoo team">

งานนี้ตื่นเต้นพอสมควร เพราะอย่างที่บอกว่าผมยังไม่เคยวิ่งลักษณะนี้มาก่อนเลย มันเลยเกิดความกังวลขึ้นมามากมาย แต่ก็เอาน่าท้าทายดีออก

งานนี้เราไปกันเป็นทีมครับ ทีมในออฟฟิศแต่ไม่ได้วิ่งเป็นทีมนะครับ วิ่งกันเองครับ 555 ต่างคนต่างวิ่งเจอกันอีกทีที่เส้นชัยครับ

<img src="https://bestrangers.files.wordpress.com/2016/02/r-2792.jpg?w=724&zoom=2" alt="Singha Obstacle Fun Run V">

ดูจากสภาพอากาศและเส้นทางวิ่งแล้วคิดไว้ก่อนเลยว่าหมูแน่ พอปล่อยตัวก็วิ่งไปเรื่อยๆครับ ไม่เน้นเร็วมายังเป็นทางลูกรังธรรมดา แต่พอเจอด่านแรกเท่านั้นแหละครับ อะไรนะต้องกระโดนขึ้นเขา!!! สามชั้่นเลยนะครับด่านนี้กินแรงพอสมควรครับ ด่านนี้เสร็จก็ยังคงวิ่งไปเรื่อยๆ ขึ้นลงเขาไม่มาก มีลุยทรายบ้าง ปีนป่ายบ้าง กินแรงเยอะเลยทีเดียว

<img src="https://bestrangers.files.wordpress.com/2016/02/r-2928.jpg?w=736&zoom=2" alt="Singha Obstacle Fun Run V">

นั่นแหละครับเริ่มไม่ง่ายเพราะเจอกับน้ำแล้วครับ อากาศก็เย็นพอสมควร เสื้อที่ใส่สีขาวซะด้วย ตายๆแต่ก็ไม่มีทางเลือกครับ ลุยอย่างเดียวสิครับ ยังครับ ยังไม่หมดเจอโคลนครับคราวนี้เละเลยครับ

ผ่านไปประมาณสัก 4-5 โลก็จะเจอเส้นทางที่ผมชอบมากครับนั่นคือการวิ่งผ่านไร่ชา บรรยากาศดีมากขอบอกสวยงามจนแทบจะหยุดถ่ายรูปแต่หยุดไม่ได้ครับบบบบ เริ่มเจ็บเข่าขึ้นมาตอนนี้เริ่มเดินบ้างละครับ

<img src="https://bestrangers.files.wordpress.com/2016/02/a-3465.jpg?w=724&zoom=2" alt="Singha Obstacle Fun Run V">

อีกหนึ่งด่านที่ถือว่าหินที่สุดคือด่านที่ต้องกระโดดลงไปในบ่อโคลน แล้วพยายามปีขึ้นมาอันนี้ช่วงปลายแล้วครับ แรงก็ไม่ค่อยมียังจะต้องเจอด่านนี้ แทบจะลิ้นห้อยเลยครับทีนี้

<img src="https://bestrangers.files.wordpress.com/2016/02/r-3041.jpg?w=724&zoom=2" alt="Singha Obstacle Fun Run V">

ใกล้จะวิ่งจบแล้วคราวนี้เจอด่านโคลนลึกครับ!!! มันยากจนรองเท้าผมขาดไปเลยครับพื้นรองเท้าหายไปเลย T-T คราวนี้ต้องวิ่งเท้าเปล่าแล้วครับ งานเข้าเลยทีนี้ อาการเจ็บหัวเข่ากลับมาทันที แต่ก็กัดฟันวิ่งจนจบครับ

<img src="https://bestrangers.files.wordpress.com/2016/02/a-3715.jpg?w=736&zoom=2" alt="Singha Obstacle Fun Run V">

แต่เราก็จบงานนี้จนได้ ได้เรียนรู้หลายๆ อย่างจากการวิ่งครั้งนี้ ได้เห็นความมีน้ำใจ และมิตรภาพของนักกีฬาทุกคนครับช่วยกันตลอดเส้นมาง ปีหน้าจะมาวิ่งอีกแน่นอน!!!

<img src="https://bestrangers.files.wordpress.com/2016/02/11041264_10153404736633305_6457991729341860659_n.jpg?w=736&zoom=2" alt="Singha Obstacle Fun Run V">

