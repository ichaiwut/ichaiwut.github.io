---
layout: post
title:  "Altra Lone Peak 3.0"
author: sal
categories: [ Running ]
tags: [ France ]
image: https://bestrangers.files.wordpress.com/2016/11/altra_lone_peak_3_2_f64c3bbbd7d69c2aed94ebd2c2427e87.jpg
---

รองเท้าเทรล ยังถือว่าเป็นอุปกรณ์อีกชิ้นที่สำคัญมาก เพราะคุณจะวิ่งจบหรือไม่ก็ขึ้นอยู่กับรองเท้าเป็นองค์ประกอบหลักด้วยนะ หากรองเท้าไม่ได้ ซ้อมให้ดีแค่ไหนก็ไม่ผ่านนะครับ ตัวอย่างที่เห็นได้ชัดคือผมนั่นเอง โดยเฉพาะงานวิ่งเทรลที่ผ่านมาเมื่อเดือนมิถุนายนกับงาน Columbia Trail Master และงาน เขาประทับช้างเทรล ซึ่งทำให้ผมเสียดายเวลาที่ทำไปเป็นอย่างมาก

เลือกรองเท้าผิด ชีวิตเปลี่ยนเพราะรองเท้าคือส่วนกำหนดการวิ่งของเราเอง รองเท้าเทรลคู่แรกของตัวผมคือ Salomon SpeedCross 3 หลายคนให้ความเห็นว่าเป็นหนึ่งในรองเท้าเทรลที่ดีคู่หนึ่ง และตอนนั้นผมเองก็ไปจัดมาเพราะรีวิวของฝรั่ง ที่จริงเราควรจะตัดสินใจด้วยเท้าเราเองไม่ใช้ของคนอื่น

### รองเท้าคู่เดิม
รองเท้าคู่ที่ผ่านมาในเรื่องคุณภาพผมว่ามีครบเครื่องทั้งความทนทาน ความแข็งแกร่ง การป้องกันและซับพอร์ทเท้าของเรา ได้ลองทั้งใส่วิ่งซ้อม และแข่งขันมาแล้วไม่ต่ำกว่า 320km แต่รูปร่างเท้าที่ไม่ได้เข้ากับรองเท้าเลย เพราะเราพึ่งมารู้ตัวว่าเป็นคนหน้าเท้ากว้างพอสมควร แม้จะไม่มากนัก แต่ก็มากพอที่จะทำให้รู้สึกว่า เท้าเริ่มดันรองเท้าแล้วเกิดอาการเสียดสี ด้วย Salomon SpeedCross ไม่ใช้รองเท้าสำหรับหน้าเท้ากว้างผมจึงมีปัญหาตลอดเวลาใส่นานๆ หรือ Race ที่ไกลๆ 20km+ ขึ้นไปจะเห็นปัญหาได้ทันที

อาการรองเท้าบีบหน้า การระบายอากาศ รวมไปถึงการระบายน้ำออกจากรองเท้าส่วนนี้เป็นส่วนที่ Salomon ทำได้ไม่ดีพอสำหรับการใช้งานของตัวผมเอง น้ำหนักของรองเท้ายังมากไป รวมไปถึงความแข็งของพื้นที่เรารู้สึกได้เวลาเท้ากระทบกันพื้นดิน โดยส่วนตัวสำหรับผม และเหตุผลข้างต้น ทำให้ผมเลือกที่จะเปลี่ยนรองเท้าใหม่

### แบบไหนที่ต้องการ แบบไหนที่คิดเอาไว้
รองเท้าคู่ใหม่ที่คิดเอาไว้คืออยากได้แบบบางเบา หรือแบบเหมือนไม่ได้ใส่อะไรเลยจะดีมากยิ่งเป็น Zero Drop จะยิ่งดี ขอแบบระบายน้ำได้ดีคล่องตัวน้ำหนักเบาพื้นไม่แข็ง (จะเยอะไปไหน) หลายๆคนเชียร์ Hoka One One และอีกกลุ่มก็ยังเชียร์ Inov8 และมีกลุ่มที่ไม่มีใครเชียร์แต่ผมแอบเล็งไว้คือ Altra ส่วนที่อยากได้และพร้อมจะเอาเลยทันทีถ้าหาได้นั่นก็คือ New Balance Minimus

<img src="https://bestrangers.files.wordpress.com/2016/11/mt10-v4-outer2520space2520with2520red-234763be.jpeg">

เริ่มต้นตามหารองเท้ารุ่นนี้เลยทันที เพราะมีคุณสมบัติที่ผมอยากได้เกือบทั้งหมดเลยทีเดียว ผมรู้จักรองเท้ารุ่นนี้จากเหลียงมาอีกที แต่เหลียงก็บอกในไทยไม่มีขาย!!  อุปสรรคแรกของผมมาละ เมื่อไม่มีขาย เราก็หาซื้อจากต่างประเทศก็ได้ ลองติดต่อไปทาง New Balance Thailand ก็ได้คำตอบเดิม ไม่มีขาย และไม่นำเข้า ครั้นจะซื้อผ่านเว็บก็ไม่ส่งที่ไทย จะฝากเพื่อนหิ้วก็ไม่มีใคร เอางี้ตัดออกหาคู่ใหม่

พอตัดตัวเลือกนี้ออก ก็คงไม่เหลืออะไรแล้วนอกจาก Altra LonePeak

### เทียบความสามารถต่อรุ่น
พอตัด Minimus ออกไปก็เหลือแต่ Altra ที่อยู่ในลิสของผมและสามารถหาซื้อได้ทั่วไปทั้งเชียงใหม่ และกทม. เรียกว่าง่ายในการซื้อ รุ่นที่เล็งไว้แน่นอนเลยคือ Lone Peak 2.5 ใช้ครับเป็นรุ่นเก่าตั้งแต่ปีที่แล้วละ แต่ผมลองเทียบความสามารถและฟีเจอร์ต่างๆ กับรุ่นใหม่(3.0) ก็ไม่ได้ต่างกันมาก พอรับได้ ส่วนรุ่น Superior นั้นยังไม่ใช่สำหรับผม รวมไปถึงรุ่น Olympus ด้วยเพราะผมเห็นว่ามันเยอะไป

ตามหารุ่น Lone Peak 2.5 เพราะตอนนี้ราคาลดลงแบบฮวบฮาบนั่นเพราะรุ่นไหม่ที่ไห้ออกมาก่อนหน้านี้แล้วทำให้ราคาในรุ่นเก่าตกลงมาอย่างมากแต่แล้ว ปัญหาของผมคือ ผมหารุ่นเก่าไม่ได้แล้วเพราะทาง Altra Thailand ได้เรียกคืนหมดแล้ว เป็นอะไรที่น่าเสียดายมากเหลือเกิน

### Altra Lone Peak 3.0
เมื่อไม่ได้ Lone Peak 2.5 ก็ไม่ใช่ปัญหาเราก็สามารถจัด Lone Peak 3.0 ได้เช่นเดียวกันแต่ปัญหาคือว่าเราจะซื้อที่ไหนดี? ในเชียงใหม่ตอนนี้เท่าที่ทราบ น่าจะมีแค่ร้านเดียวที่มีขายนั่นคือ Doctor Sport ของพี่ปรินส์ของเรานั่นเองครับ ดึกแล้วก็ทักเฟสไปสอบถามรายละเอียดต่างๆ ของรองเท้า ทั้งสี รุ่น ความสามารถอะไรต่างๆ รวมทั้งคุยกันเรื่องวิ่งนิดหน่อยก็สั่งไว้อีกวันค่อยไปซื้อ ก็ได้สีและเบอร์ที่ต้องการด้วยครับ

<img src="https://bestrangers.files.wordpress.com/2016/11/altra-lone-peak-3-0-web.jpg">

ใจอยากได้สีแดง แต่สีฟ้าก็สวยดี ตกลงปลงใจที่สีฟ้ากันเลยยย

### รูปร่างภายนอก
ตามไสตล์ของ Altra ที่หัวรองเท้าจะกว้างเพราะออกแบบมาสำหรับเท้าหน้ากว้าง สำหรับนักวิ่งทั่วไปก็จะไม่ค่อยแปลกใจนักเพราะชินๆ กันอยู่แล้ว แต่สำหรับนักวิ่งใหม่ๆ อาจจะดูแปลกๆกับความกว้างของรองเท้า ส่วนหัวของรองเท้ามี Rockgard ช่วยป้องกันการเตะหินตอนวิ่งดูแล้วแข็งแรงเลยทีเดียว

<img src="https://bestrangers.files.wordpress.com/2016/11/foot-space.jpg">

Lone Peak 3.5 มาพร้อมกับ Zero Drop เช่นเคย ซึ่งเป็นอีกส่วนหนึ่งของ Altral ให้ความรู้สึกเหมือนวิ่งเท้าเปล่า ให้เรารู้สึกเป็นธรรมชาติมากขึ้นกว่าเดิม การระบายลม และระบายน้ำยังทำได้ดีแต่อาจจะไม่เท่ากับ Lone Peak 2.5 แต่ก็ไม่ต่างกันมากเท่าไหร่ครับ

<img src="https://bestrangers.files.wordpress.com/2016/11/zero-drop-2.jpg">

ส้นเท้าด้านหลังมีตีนตุ๊กแกเอาไว้สำหรับติด Gaiter เหมือนเดิมแต่รอยเว้าตรงข้อเท้าดูเหมือนจะลึกว่ารุ่นเดิมไปบ้างจนบางครั้งแอบกลัวว่าจะมีเศษอะไรหล่นเข้าไปในร้องเท้าหรือเปล่า

### พื้นรองเท้า
แน่นอนซื้อรองเท้าส่วนที่สำคัญอีกส่วนหนึ่งคงจะหนีไม่พ้นพื้นรองเท้า Lone Peak 3.0 เปลี่ยนพื้นรองเท้าใหม่พอสมควร เพิ่มดอกสำหรับเกาะมากขึ้นกว่าเดิม ทำให้เราไม่ลื่นมากไปกว่าเดิม แต่เมื่อลองจับดูจะรู้สึกว่าดอกของรองเท้านั้นอ่อน นุ่มนิ่มกว่า Salomon Spreed Cross มาก จนบางครั้งคิดว่าถ้าเราใส่ไปแข่งคงจะหลุดหมดแน่นอน

<img src="https://bestrangers.files.wordpress.com/2016/11/altra-lone-peak-collection-mesh-low.jpg">

ความนุ่มของพื้นรองเท้ามีมากว่า Salomon SpeedCross เยอะมากไม่เจ็บตอนกระแทก ให้ความรู้สึกนุ่มนวลดีกว่า เหมาะสำหรับการวิ่งระดับ Ultra Trail เลยทีเดียว

### ทดสอบกับเทรลง่ายๆ
หลังจากได้มาก็ต้องทดสอบเป็นธรรมดา ก่อนจะไปลงสนามจริงที่โป่งแยงเทรล เลือกสนามทดสอบรองเท้าที่สนามเดิมคือ Track MTB หลังห้วยตึงเฒ่า เป็นสนามเทรลง่ายๆ ไม่ได้มีอะไรซับซ้อน และเป็นแบบ Cross Country อีกด้วยทำให้เราได้ทดสอบรองเท้าในหลายๆ รูปแบบอีกด้วยครับ

ครั้งแรกที่ใส่ยังไม่ค่อยชินกับ Zero Drop ของ Altra แต่ก็รู้สึกได้ว่าเป็นธรรมชาติมากขึ้นในการวิ่ง พื้นรองเท้านุ่มนิ่มสบายเท้ามากมาย แต่มีความรู้สึกว่ารองเท้าสูงไปหน่อยอยากได้บางกว่านี้เพราะตอนวิ่งรู้สึกเทอะทะไปนิดนึง

<img src="https://bestrangers.files.wordpress.com/2016/11/altra-lone-peak-collection-neoshell-low.jpg">

ขึ้นเนินยังทำได้ดีไม่มีปัญหาอะไร บางช่วงของการ Down Hill มีบ้างที่ลื่นเกือบล้ม อาจจะเป็นเพราะความที่ดอกของพื้นรองเท้าไม่แข็งพอที่จะเกาะ ก็ลื่นกับไป ถ้าเทียบส่วนนี้กับ Salomon SpeedCross แล้วถือว่า Salomon ทำได้ดีกว่าเยอะครับ

ด้วยความที่เป็น Zero Drop และน้ำหนักที่เบาของรองเท้าให้เราเมื่อยเท้าช้าลงกว่าเดิม อันนี้เห็นได้ชัด น้ำหนักที่เบาพื้นที่นุ่มกว่า ความคล่องตัวเลยมีมากกว่าเดิม อีกทั้งความยืดหยุ่นของรองเท้า มักจะมีผลตอนเหยียบทางที่ลาดเอียง หากรองเท้าที่ยืดหยุ่นไปตามเท้า จะสบายและไม่เจ็บเหมือนรองเท้าที่มีพื้นแข็ง

การระบายอากาศทำได้ดีมาก (ขึ้นอยู่กับถุงเท้าที่ใช้ด้วย) การป้องกันละอองน้ำก็เช่นกันยังทำได้ดีกว่า Salomon SpeedCross ทำให้เรามั่นใจในเวลาวิ่งมากกว่า พอวิ่งได้ประมาณ 10km ทุกอย่างยังปรกติไม่มีเจ็บเท้า ไม่มีบีบหน้าเท้าเลยครับอันนี้ยอมรับว่าดีมาก

### ลงสนามจริง

ถึงเวลาลงสนามจริงแล้วววว กับหน้าที่ Pacer คู่ใจของน้อง Nemo ในงาน PongYang Trail ตามรอยเท้าพ่อ คิดไว้ว่าสภาพสนามคงเต็มเปี่ยมไปด้วยโคลนอย่างแน่นอน แต่ผิดคาดครับไม่ใช่ สภาพสนามที่ผมวิ่งประมาณ 43km นั้นไม่มีโคลนมากสักเท่าไหร่ส่วนใหญ่เป็นดินบนถนน และคอนกรีตเสียมากกว่า บางส่วนที่มีโคลนก็แอบมีลื่นอยู่หลายครั้งเหมือนกัน

20km 30km ทุกอย่างราบรื่นไม่มีปัญหา สบายเท้าวิ่งไกลได้ดีมาก ผมรู้สึกชอบแล้วสิ เหมือนที่หลายๆคนบอกจริงๆ ลองใส่แล้วจะชอบ

<img src="https://bestrangers.files.wordpress.com/2016/11/15068517_1812122852403403_79306162891951679_o.jpg?w=1472">

<span class="spoiler">เต็ม 10 ให้ 9.5</span>

สมแล้วที่ได้ฉายา King Of The Trail