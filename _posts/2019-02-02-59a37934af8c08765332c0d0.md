---
layout: post
title:  "การแก้ปัญหาคืออาชีพ"
author: sal
categories: [ MyLife ]
tags: [ France ]
image: https://s3-ap-southeast-1.amazonaws.com/media.storylog/storycontent/59a37934af8c08765332c0d0/15038881963715329100.jpg
---

เมื่อวานครับ.. ครับ!!! มีโอกาสไปเดินเล่นห้างสรรพสินค้าใกล้บ้านดูของอะไรไปเรื่อยเปื่อย ประกอบกับหาที่คุยงานกับลูกค้าแบบสบายๆ วันนี้คนเยอะพอสมควรอาจจะเป็นเพราะวันนี้มีคอนเสริตขอวงนักร้องชื่อดังด้วยเลยทำให้ที่แห่งนี้เต็มไปด้วยผู้คน
ในระหว่างที่เดินแหวกฝูงชนไปเรื่อยๆ นั้น พนักงานขายของร้านโทรศัพท์ร้านหนึ่งได้ทักทายพร้อมยกมือไหว้

เด็ก : "สวัสดีครับอาจารย์"
ผม : "อ้าวนึกว่าใคร สวัสดีครับ เป็นยังไงบ้างสบายดีไหม"

เด็กคนนี้ไม่ใช่คนไทยนะ มาจากประเทศเพื่อนบ้าน แต่เขาเป็นเด็กเรียนเก่งมาก ที่หนึ่งของห้อง ผมเคยพาไปแข่งจนได้รางวัลถ้วยพระราชทานของสมเด็จพระเทพฯ มาแล้ว ในใจก็คิดว่า ทำไมเด็กคนนี้ต้องมายืนที่นี่? หรือว่ายังเรียนไม่จบ หรือหางานทำระหว่างเรียน

ผม : "ทำไมเธอมาทำงานที่นี่ เรียนจบหรือยัง?"
เด็ก : "จบแล้วครับ แล้วก็ไม่เรียนต่อละ มาทำงานที่นี่ครับ"
ผม : "อ้าว แล้วเธอไม่อยากเป็นโปรแกรมเมอร์แล้วเหรอ? ทำไมมาทำงานแบบนี้?"
เด็ก : "ผมคิดหัวผมไม่ไปทางนั้นครับ ออกมาทำงานแบบนี้ดีกว่าครับ"
ผม : ยังงงๆ กับคำพูดเด็ก แล้วก็ต้องรีบเพราะนั้นลูกค้าเอาไว้ "งั้นผมไปก่อนนะ โชคดี สู้ๆ นะครับ"
ผมมานั่งคิดถึงเหตุการณ์เมื่อวาน ทำไมเด็กคนนั้นไม่ไปเรียนต่อ ที่แน่ๆ คือไม่มีเงินอันนี้เข้าใจ เพราะเขาเป็นจน และมาจากประเทศเพื่อนบ้าน แต่สิ่งที่ผมแปลกใจคือ เด็กคนนี้เก่งทั้งด้าน Logic และเขียนโปรแกรมแต่ทำไมเล่า เขากลับเลือกที่จะทำงานตรงนี้?

ผมนั่งคิดย้อนกลับไป 3 ปีก่อนที่ผมเป็นครู ซึ่งสอนเขาอยู่ เขาคือเด็กที่เรียนเก่ง ทำงานได้เร็ว ไปแข่งก็ชนะหลายรอบ คิดย้อนกลับไปมา ก็เข้าใจว่าตอนผมสอนเด็กรุ่นนี้อยู่นั้นเด็กที่เก่ง พอเจอปัญหาถอยทุกราย  แต่ให้ทำเองจะทำได้ พอเกิดปัญหาพวกเขาจะทิ้งทันที

ตอนสอนและสอบ ทุกครั้งผมสอนเริ่มจากปัญหา จากนั้นค่อยๆให้เด็กหาวิธีแก้ปัญหา จนได้ผลลัพธ์ ผมบอกพวกเขาอยู่เสมอว่า

>"โปรแกรมเมอร์ คืออาชีพที่ต้องแก้ปัญหา เราจะอยู่กับปัญหาตลอดเวลา และปฏิเสธปัญหาเหล่านั้นไม่ได้ มีทางเดียวคือสู้กับมัน"

ผมจะทำให้เด็กคนนั้นกลับมาทำในสิ่งที่เขาถนัด และเก่ง แต่ถ้าเขาไม่รัก และไม่ชอบผมจะไม่บังคับเขาอีก.