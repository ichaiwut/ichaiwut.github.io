---
layout: post
title:  "เดินเที่ยว + Porsche Museum"
author: john
categories: [ Journey ]
tags: [ Movies ]
image: https://bestrangers.files.wordpress.com/2015/12/p_20151213_104750-copy.jpg
---

ตื่นนอนเช้าอีกแล้ว หลังจากเมื่อคืนดื่มไปเยอะเหมือนกันแต่เหมือนกันไม่มีอะไรเกิดขึ้น แบบนี้ค่อยยังชั่วนิดหน่อย อากาศตอนเช้าข้างนอกน่าจะหนาวเย็นพอสมควรดูในโทรศัพท์จะอยู่ที่ประมาณ 1-2 องศา แต่ข้างในห้องที่โรงแรมเย็นเพราะมี Heater คอยช่วยเอาไว้ ยังไม่มีแพลนที่แน่นอนของวันนี้ เริ่มจากตื่นนอนอาบน้ำอาบท่าก่อน แต่งตัวเตรียมตัวลงไปทานอาหารเช้าของโรงแรม


Novum Hotel Boulevard เป็นโรงแรมที่ตั้งอยู่บนถนน Marinestraße ทางตัดกับถนน Königstraße ซึ่งเป็นถนนที่คนนิยมมากเพราะไม่มีรถผ่านเลยสามารถเดินช๊อปกับร้านข้างทางได้อย่างเมามัน ถนนนี้ลากยาวตั้งแต่ Stuttgart Hauptbahnhof มาเลยผ่าน Schloßplatz มาด้วยเดินมาเรื่อยจะเห็นโรงแรมด้านซ้ายมือ

วันนี้แพลนที่เกริ่นไว้เมื่อวานเป็นเรื่อง Lunch มากกว่าเมื่อยังไม่ถึงเวลาก็เลยขอเดินสำรวจบ้านเมืองที่นี่สักหน่อย ออกจากโรงแรมจัดการเลี้ยวซ้ายไปตามถนน Marinestraße ซักหน่อยอากาศก็เย็นๆ เสื้อก็ค่อนข้างบาง แต่เดินๆไปก็โอเคเพราะร่างกายเริ่มอุ่น แต่ที่ไม่อุ่นคือใบหูเย็นจนจะขาด

หลงรักสถาปัตยกรรมที่นี่เข้าเต็มๆ ความเป็นระเบียบของตึกรามบ้านช่อง การวางผังเมืองที่ดีรูปปั้นต่างๆ เดินที่นี่รู้สึกปลอดภัยเพราะเวลาจะข้ามถนนทีเขาจะจอดให้ตลอด ที่นี่โบสถ์จะเยอะมากจนบางทีตั้งคำถามว่าเขาอยู่กันได้ยังไง ระฆังเสียงดังกังวานซะเหลือเกิน หากวันอาทิตย์อยากนอนตื่นสายๆ นี้ตายเลย

<img src="https://bestrangers.files.wordpress.com/2015/12/p_20151213_095855.jpg" alt="Church">

ที่นี่วันอาทิตย์ปิดหมดครับไม่มีอะไรเลย ซื้ออะไรก็ลำบาก วันอาทิตย์เป็นวันครอบครัวจึงเห็นผู้คนส่วนใหญ่จูงหลานมาเล่นตามสนามเด็กเล่นเต็มไปหมด ที่น่าประทับใจอีกอย่างคือคู่รักคนแก่ชอบเดินออกมาเที่ยวด้วยกันน่ารักดี เดินผ่านสุสาน ในสุสานจะมีทางเดินยังกะสวนสาธารณะ มีเก้าอี้ให้นั่งเพียบ ช่วงนี้หลายคนมาตกแต่งหลุมศพเพราะใกล็ x’mass เข้ามาทุกที

เลี้ยวเข้าถนน Alexanderstraße เดินผ่านบ้าน Muckey ผ่าน Buzzwoo! ให้พอรู้และคุ้นเลยกับถนนที่นี่เวลาก็เดินช้าเหลือเกิน จากออฟฟิศเดินลงไปข้างล่างผ่านหลายถนนมากเข้าไปสถานีรถไฟ Rathaus เพื่อลอดข้ามถนนไปอีกฝั่งแล้วเดินเลาะไปตามถนน Marktstraße ถนนที่มีแต่ร้านขายของและ x’mass market มีเฉพาะช่วง x’mass เท่านั้นคนจะเยอะมาก และถือเป็นสัญญาลักษณ์อีกอย่างของเมือง Stuttgart ด้วย เดินไปเรื่อยเลี้ยวขวา แล้วเดินจนสุดจะไปทะลุ Schloßplatz กลับมาที่นี่อีกรอบวันนี้กะจะถ่ายรูปและเดินสำรวจรอบบริเวณนี้ทั้ง Old Castle และ New Castle รายละเอียด ประวัติของ Schloßplatz เยอะมาก ลองหาอ่านใน Google กันดูครับ


<img src="https://bestrangers.files.wordpress.com/2015/12/p_20151213_105215.jpg" alt="Schloßplatz">


อ้อมไปทางด้านข้างของ New Castle จะมีบึงเล็กๆที่เต็มไปด้วยขยะจากนักท่องเที่ยวเมื่อคืนทั้งเบียร์อะไรต่างๆมากมาย ข้างๆหนองน้ำจะมีโรงละครชื่อว่า Oper Stuttgart ตึกสวยๆคนไปถ่ายรูปเยอะมาก เดินรอบๆสระน้ำสำรวจดูรูปปั้นที่ตั้งอยู่ข้าง บึงนี้ชื่อว่า Eckensee จะมีนกเป็ดน้ำว่ายไปมา และมีอีกาคอยกินอาหารที่คนทิ้งไว้


<img src="https://bestrangers.files.wordpress.com/2015/12/p_20151213_111047.jpg" alt="Eckensee">


เดินอ้อมไปด้านข้างข้ามถนนกลับมาจะเจอกับ Landesmuseum Württemberg เป็นพิพิธพันธ์ของที่นี่บูรณะถึงสองครั้งเพราะโดนไฟไหม้ และระเบิดจะสงครามโลกครั้งที่สอง หากจะเข้าไปดูข้างในจะเสียค่าเข้าชมด้วย จากนั้นเดินออกมากลับไปทางเดิม ไปหา Mucky ที่บ้านเตรียมตัวไปกิน Burger

อาหารกลางวันวันนี้เป็น burger ที่น้าบอกอร่อยที่สุดในย่านนี้นี่เลย [beef-burger-brothers.de](http://www.beef-burger-brothers.de/) ไปถึงต้องวนหาที่จอดรถ ซึ่งในเยอรมณีจะหาที่จอดรถยากมาก จอดไกลนิดนึงค่อยเดินกลับมาคนเต็มร้านครับต้องหาจังหวะที่คนเดินออกเข้าไปเสียบโต๊ะว่าง เป็นเบอร์เกอร์ที่อร่อยมาก หากสั่งขนาด 200 g ราคาจะประมาณ 8,90 ยูโรครับ หากกินพร้อมเบียร์จะเป็นอะไรที่โคตรฟินครับ

อิ่มกันแล้วแพลนของน้าคือไปบนยอดเขาหนึ่งมีหอดูวิวรอบเมือง Stuttgart คล้ายๆกับดอยสุเทพบ้านเรานั่นเองครับ เรียกที่แห่งนี้ว่า Höhenpark Killesberg ครับจะมีหอคอยสามารถเดินขึ้นไปจนสุดสูงพอสมควร จากจุดนี้จะสามารถมองเห็นทั้งเมืองของ Stuttgart เลยที่เดียวเพราะสูงมาก แต่ก็คุ้มครับสวนแห่งนี้มีที่แสดงคอนเสริตด้วย น้าบอกว่าเมื่อก่อนเป็นที่ฉายหนังกลางแปลง มีถนนสำหรับเล่นสเก็ตบอร์ดยาวๆ ด้วยครับ


<img src="https://bestrangers.files.wordpress.com/2015/12/12391420_10203828722757473_957150143763449416_n.jpg" alt="Höhenpark Killesberg">


เป้าหมายถัดไปครับ Porsche Museum ที่นี่เป็นทั้งโรงงาน โรงเก็บรถที่ใช้แข่ง รวมทั้งพิพิธพันธ์ของ Porsche ใครเป็นแฟนของ Porsche ก็ต้องมาที่นี่นะครับ เพราะเมือง ​Stuttgart เป็นบ้านเกิดของเขาครับ ค่าเข้าชมประมาณ 4 ยูโรครับ ที่นี่ไม่ใหญ่มากมีรถของ Porsche มากมายเหลือเกินตั้งแต่อดีตจนถึงปัจจุบัน ทั้งรถแข่ง รถแรลลี่ เครื่องยนต์ เรียกว่าดูกับให้เต็มอิ่มได้เลยครับ มีหูฟังให้เพราะเวลาไปดูรถแต่ละรุ่นสามารถกดรหัสแล้วจะมีเลียวอธิบายให้ฟังครับ 911 เป็นรถที่น่าสอยเสียเหลือสวยงามจริงๆ หากคิดจะซื้อของที่นี่ต้องหลับตาซื้อครับ แพงเหลือเกิน

<img src="https://bestrangers.files.wordpress.com/2015/12/23109174134_36ff344d96_k.jpg" alt="Porsche Musaum">

กลับมาบ้านน้า เดินกลับมาโรงแรมเหนื่อยมากวันนี้ คงต้องพัก ส่วนโปรแกรมวันพรุ่งนี้น่าจะเป็นการทำงานซะมากกว่าครับ แต่เป็นวันแรกที่ทำงาน Office ที่เยอรมณี ออฟฟิศที่นี่มีอะไรน่าสนใจไม่แพ้ที่เชียงใหม่ครับ ลองดูว่าจะมีอะไรสนุกๆ พรุ่งนี้บ้าง