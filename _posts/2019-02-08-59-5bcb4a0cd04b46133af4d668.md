---
layout: post
title:  "คาเฟอีน,​ และดวงตาของฉัน"
author: sal
categories: [ MentalProblem ]
tags: [ France ]
image: https://s3-ap-southeast-1.amazonaws.com/media.storylog/storycontent/5bcb4a0cd04b46133af4d668/15408190133912753363.jpg
---

สวัสดีนะ เป็นยังไงบ้างตอนนี้ มาเล่าเรื่องต่อจากที่เขียนไว้ครั้งก่อนนะ ที่จริงวันนี้อาการฉันก็ไม่ค่อยดีสักเท่าไหร่หรอกนะ เอาเป็นว่าฉันจะพยามยามเขียนให้มากที่สุดละกันนะ เพราะเดี๋ยวต้องทานยาแล้วนอน ช่วงนี้ไม่รู้เป็นอะไร ชอบตื่นนอนตอนเช้าๆ แล้วก็ไม่นอนอีกเลย

### คาเฟอีนของฉัน :-(
หลังจากที่หมอเพิ่มยาขี้นมาให้ เป็นช่วงที่รู้สึกว่า เห้ย! เหมือนได้พลังเหมือนมีความหวังจากคำพูดของหมอที่ว่า "ร่างกายตอบสนองได้ดี อาการดีขึ้นนะ" จากคำพูดของหมอฉันเหมือนหลอกตัวเองว่าอาการดีขึ้นว่ามะ แต่สุดท้ายก็แย่ตอนเย็นอยู่ดีอ่ะ ช่วงนี้ฉันทานกาแฟทีไรหลังจากนั้นจะรู้สึกใจสั่น มือสั่น ร่างกายสั่นไปหมด จนในที่สุดฉันลองหยุดทานกาแฟ ปรากฏว่า อาการเหล่านั้นมันหาย โคตรแย่อ่ะ ไม่ทานกาแฟก่อนทำงานมันเหมือนขาดอะไรไปสักอย่างหนึ่งเลยนะ แต่ก็เอาเถอะ ทำยังไงได้อ่ะนะ คงต้องหยุดแหละ ฉันรับอาการนั้นไม่ไหวจริงๆ เห้อ ไม่อยากทานยาซะแล้ว ฉันก็เลยเปลี่ยนมาทานชาเขียวแทน แต่ก็นะยังไงมันก็ไม่เหมือนกาแฟ แล้วนายล่ะ? ตอนนี้กลับมาทานกาแฟได้หรือยัง บอกฉันหน่อยนะ

### มองอะไรไม่ค่อยชัด
ช่วงนี้มีสิ่งหนึ่งที่ทำให้ฉันไม่สามารถที่จะทำงานได้ เหมือนเมื่อก่อนเลยคือเรื่องตาของฉันเอง ฉันรู้สึกว่าตาฉันไม่สามารถมองอะไรได้นานๆ อีกต่อไป โดยเฉพาะการมองหน้าจอคอมพิวเตอร์ แรกๆ ฉันคิดว่าคงเป็นเพราะจอโน๊ตบุ๊คที่เล็กจนเกินไป ทำให้เราต้องเพ่งแล้วเกิดปวดตา ลองเปลี่ยนมาเป็นจอมอนิเตอร์ กลับไม่ได้ช่วยอะไรเลย ยิ่งเป็นหนักกว่า เดิม ฉันจะทำยังไงดี

หลังๆ เริ่มเป็นเยอะขึ้นเรื่อยๆ สู้แดดไม่ค่อยได้เลย ยิ่งกลางคืนขับรถก็ไม่ค่อยไหว มองอะไรเริ่มไม่ค่อยชัด ฉันคิดว่าคงเป็นเพราะเราทำงานกับคอมมากเกินไป เลยตัดสินใจไปเปลี่ยนเลนแว่นตาดีกว่า เลือกเอาเลนดีๆ มีคุณภาพ

>คนตัดแว่นตรวจดูสายตาพร้อมกับบอกว่า เราเป็นต้อลมนะ

กลับมาดูข้อมูลในอินเทอร์เน็ตก็จริงนะ สังเกตได้จากสีเหลืองๆ ในดวงตาก็เลยคิดว่านี่คงเป็นสาเหตุที่เราไม่สามารถสู้แสงได้เป็นเวลานานๆ ตอนนี้เริ่มจะไม่ไหวแล้ว ไม่สามารถนั่งทำงานในออฟฟิศได้อีกต่อไป ต้องไปหาที่มืดๆ แสดงน้อยๆ ในการทำงานเริ่มปวดตามากขึ้นกว่าเดิม เริ่มแยกออกจากเพื่อนๆ ไปใช้ชีวิตในห้องเล็กๆ มุมมืดๆ เพราะไม่งั้นจะไม่สามารถทำงานได้อีกต่อไป

### ตัดแว่นอีกแล้ว
เริ่มคิดว่าไม่ไหวแล้วปวดตาจนทำอะไรไม่ได้ คิดว่าเลนที่ตัดมาใหม่คงไม่เข้ากับตาเราอย่างแน่นอน โอเคไปตัดใหม่ก็ได้ เสียเงินอีกรอบเพื่อตัดแว่นตาใหม่ หวังเพื่อจะให้มันดีขึ้นกว่าเดิม แต่เปล่าเลย กลับกลายเป็นว่ามันแย่ลงเรื่อยๆ ตอนนี้เริ่มคิดว่าจะทำยังไงดี มันไม่ได้มีอะไรดีขึ้นเลย เพื่อนที่ทำงานสังเกตุเห็นอาการก็เข้ามาไถ่ถาม เนื่องจากว่าเขาก็เป็นอีกคนหนึ่งที่ทานยาเหมือนกัน เขาก็แนะนำว่า

>บางทีที่นายเป็นแบบนี้ อาจเป็นเพราะยาก็ได้นะ

นั่นสิ ฉันลืมคิดถึงข้อนี้ไปเลย ผลข้างเคียง ใช่ ฉันหาข้อมูลมาว่ามันมีผลข้างเคียงหลายอย่าง แต่ว่า ฉันมองข้ามข้อนี้ไปได้ยังไงกันนะ คราวนี้เลยค้นหาข้อมูลในอินเทอร์เน็ตเลยทันที แล้วก็จริงด้วย เป็นเพราะยาจริงๆ จะทำยังไงดี....

วันนี้ฉันพอแค่นี้ก่อนนะ เรื่องราวยังอีกยาวมากเลยที่ฉันต้องเล่าย้อนกลับไป อย่าลืมกลับมาอ่านนะฉันจะพยายามเขียนให้ได้มากที่สุด และบ่อยที่สุดนะ

ตัวฉันเอง
๒๙ ตุลาคม ๒๕๖๑