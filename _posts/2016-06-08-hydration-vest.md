---
layout: post
title:  "Camelbak Marathoner"
author: sal
categories: [ Running ]
image: https://bestrangers.files.wordpress.com/2016/06/232179_18180_xl1.jpg
toc: true
---

เมื่อหันมาวิ่งเทรล หันมาวิ่งระยะไกล ก็ต้องมีอุปกรณ์เพื่อคงการวิ่งให้สม่ำเสมอ ใครว่าการวิ่งเป็นการออกกำลังกายราคาถูก ไม่เลยยยยย ยังมีอีกหลายสิ่งที่ต้องใช้ ที่จำเป็นในสนามแข่งและสนามซ้อม วันนี้มีโอกาสได้ใช้ Hydration Vest หรือเรียบกง่ายๆ ตามภาษาชาวบ้านคือ เป้น้ำนั่นเอง

### ทำไมต้องใช้เป้น้ำ?
มีหลายๆคำถามเหมือนกันรวมถึงตัวผมเองเมื่อก่อนตอนเห็นนักวิ่งหลายคนสวมกระเป๋าที่เหมือนเสื้อกั๊ก ดูแล้วตลกดี ทำไมต้องใช้ด้วยถือกระป๋องน้ำ หรือดื่มน้ำตามทีเขาเตรียมไว้ให้ก็ได้  นั่นเป็นความคิดของเด็กหัดวิ่งอย่างตัวผมตอนนั้น ซึ่งวิ่งไกลสุดแค่ 10km เท่านั่นเอง

<img src="https://bestrangers.files.wordpress.com/2016/06/camelbak-brand-page-title-tiny.jpg">

จริงๆเป้น้ำเป็นสิ่งสำคัญของนักวิ่งระยะไกลระยะตั้งแต่ 30km ขึ้นไป เพราะการวิ่งในระยะไกลๆ การดิ่มน้ำเป็นสิ่งสำคัญ บางครั้งการถือขวดน้ำ ก็ลำบากในการถือ จำนวนน้ำที่มีอยู่ในขวดไม่พอสำหรับดื่มในการวิ่ง เมื่อเรามีกระเป๋าที่สามารถดึงสายแล้วดูดน้ำได้ทันที จะง่ายกว่า แถมยังใส่อุปกรณ์สิ่งของอะไรได้มากมายอีกด้วย

อีกประการหนึ่งที่สำคัญคือเรื่องการซ้อมระยะไกล เพราะการซ้อมระยะไกล ไม่ได้เหมือนแข่งที่จะมีคนคอยเตรียมน้ำดื่มให้เราตลอดทาง ครั้นจะถือไปน้ำก็คงไม่พอ ไปหาเอาดาบหน้าก็คงยากเพราะวิ่งในป่า ดังนั้นมันจึงสำคัญตอนนี้แหละครับ

### แล้วเราจะเลือกใช้แบบไหน?

อันนี้แหละที่ตอบยาก สำหรับผมอาศัยการไปจับๆ ลูบๆ คลำๆ ของเพื่อนดูในอินเทอร์เน็ตบ้างอะไรบ้าง ดูตามรีวิวทั่วไปบ้าง แต่ทั้งนี้ทั้งนี้ก็ต้องลองใส่วิ่งดูก่อน ว่ากระชับไหม และที่สำคัญราคาครับ เอาที่เรารับได้และซื้อไหวนะครับไม่ใช่ซื้ออย่างแพงเอาจนกรอบไปทั้งเดือนแบบนั้นก็ไม่ไหวนะ ต้องลองไปอ่านรีวิวและเลือกใช้ดูครับ

### Camelbak Marathoner Vest
วันนี้ได้มีโอกาสทดสอบเป้น้ำยี่ห้อนี้ (เพราะยังไม่สามารถเอื้อมยี่ห้ออื่นได้ ฮาาาาา) วันนี้ชวนน้องนีโม่ พี่กต ไปวิ่งขึ้นดอยสุเทพกันจะได้ถือโอกาสลองทดสอบไปด้วยในตัว

<img src="https://bestrangers.files.wordpress.com/2016/06/camelbak20marathoner.jpg">

รุ่นที่ผมเลือกเป็นรุ่น Marathoner เป็นรุ่นสำหรับการวิ่งระยะกลางคือประช่วงไม่เกิน 50km รุ่นนี้จะจุน้ำได้ประมาณ 2 ลิตร มีช่องใส่ของด้านหลังเล็กน้อย และด้านหน้าจะมีช่องใส่ของได้เยอะพอสมควร ทั้งโทรศัพท์มือถือ กุญแจ สิ่งของๆ ต่างเป็นต้น รวมไปถึงใส่กระป๋องน้ำด้านหน้าอีก 2 กระป๋อง ถือว่าเพียงพอสำหรับ 50km ครับ

รุ่นนี้จะมีแต่  Free size ครับ หลายคนอาจจะกังวลว่าถ้าเป็น Free size แล้วมันจะกระชับได้ยังไงล่ะ? ที่จริงมันมีที่ปรับเพื่อให้เข้ากับเราเองครับ ผมยังห่วงเรื่องนี้ตอนแรกๆ แต่พอมันปรับระดับได้ พอลองใส่ปรับไปปรับมา ก็กระชับอยู่ครับ คลิปด้านหน้า คลิปด้านข้าง และที่เจ๋งคือตรงไหล่เราสามารถปรับสั้นยาวด้วยครับ สบายเลย

<img src="https://bestrangers.files.wordpress.com/2016/06/2015-04-16-12-21-59-2.jpg?w=1472">

### เนื้อผ้า และวัสดุ
บางและเบาแต่ค่อนข้างแข็งนะ ตอนใส่วิ่งยังมีแอบเสียวๆเสียดสีตรงไหล่ แต่พอใส่จริงๆ ถือว่าโอเคแต่เห็นหลายคนมีแอบบ่นเวลาเปียกหรือฝนตกจะปัญหาเรื่องบาดเนื้อ แต่ผมยังไม่เจอครับ คลิปล็อกด้านหน้าอันเล็กแต่แข็งแรงมาก อันนี้ชอบ ส่วนสายเล็กๆ เป็นสายยืดปรับระดับไม่ได้ยาก

### ถุงน้ำ
รุ่นนี้มาพร้อมกับถุงน้ำความจุ 2 ลิตร (เวลาวิ่งไม่จำเป็นต้องใส่หมดทั้งสองลิตรก็ได้) เป็นถุงวิ่งแบบเปิดแล้วเติมน้ำได้ทันทีไม่ต้องดึงถุงน้ำออกมาเติมอันนี้ชอบๆ เวลาดึงถุงน้ำออกจากเป้ก็ทำได้ไม่ยาก ถือว่าตรงนี้สอบผ่านมากมาย ถุงน้ำใช้งานครั้งแรกไม่มีกลิ่นพลาสติกเลย

<img src="https://bestrangers.files.wordpress.com/2016/06/hqdefault.jpg">

### สายดูดน้ำ
สายดูดน้ำคล้องมาข้างหน้า สายค่อนข้างใหญ่นิดนึงกัดเล็กน้อยถึงจะดูดน้ำได้ ข้อเสียคือถ้ากัดแรงเกินไปน้ำก็จะไปออกเพราะสายก็ไปปิดทางเดินน้ำ สามารถถอดทำความสะอาดได้ทั้งที่ก้นถุงน้ำ และตัวดูดน้ำ ถือว่ามีประโยชน์และสะดวกสบายเลยทีเดียว

### ใช้งานจริง
ทดลองใช้งานจริงตอนวิ่งขึ้นดอยสุเทพทางเทรลเหมือนเดิม ครั้งแรกยังไม่ค่อยชิน เหมือนมีน้ำอยู่ข้างหลัง ถุงน้ำไม่เลื่อนไปมา เป้กระชับพอสมควร วิงไปได้ยินเสียงน้ำไปแต่ก็เป๋าติดหลังเหมือนเดิมชอบๆ

แต่พอน้ำใกล้หมด ต้องคอยดึงสายเข้ามาเพื่อให้กระชับกับหลังอีกที เติมน้ำไป 1.5 ลิตรความรู้สึกเหมือนน้ำเกือบเต็มถุงน้ำ แต่ฝาเติมน้ำเปิดและปิดยากไปหน่อยอันนี้ต้องปรับปรุง

สายดูดน้ำที่พาดผ่านหลังมา หากเราเก็บเข้าที่หนีบสายการดึงออกมาเพื่อดูดน้ำทำได้ยากมากไม่สะดวก ต้องพยายามหาที่คล้องตามรูในเป้ด้าหน้า

สายที่พาดไหล่ลงมาด้านหน้าไม่ค่อยกระชับตัวสักเท่าไหร่ และดูเหมือนจะใหญ่ไปนิดนึงด้วย รุ่นนี้ไม่มีไซต์ เป็นอีกหนึ่งข้อเสียของยี่ห้อนี้

สรุปแล้วรุ่นนี้ใช้งานได้ดีในระดับหนึ่ง แต่ยังมีคนคอมเม้นต์มาบอกว่าหากวิ่งตอนฝนตกอาจจะมีสายกระเป๋าเป้บาดเนื้อได้ด้วย แต่อันนี้ยังไม่เคย

<span class="spoiler">คะแนน 8/9</span>

<img src="https://bestrangers.files.wordpress.com/2016/06/13310623_10206249147378167_2893840914495608996_n.jpg">