---
layout: post
title:  "สงกรานต์กับซึมเศร้า"
author: sal
categories: [ MentalProblem ]
tags: [ France ]
image: assets/images/post/songkran.jpg
---

สวัสดีวันสงกรานต์ย้อนหลัง ตั้งแต่วันนั้นฉันก็ไม่ได้เขียนบันทึกเลย มีเรื่องราวยุ่งๆ เรื่องราวไม่ค่อยดีเกิดขึ้นมากมายเลยแหละ ไม่รู้ทำไมทุกอย่างมันเข้ามาพร้อมกันแบบนี้นะ ฉันเคยคิดว่า ทุกเรื่องที่ผ่านเข้ามา ฉันการกับมันได้ แต่ดูเหมือนกับว่านับวันมันจะยิ่งรุนแรง และเข้ามาพร้อมๆ กันในทุกๆ เรื่อง จนตอนนี้ฉันคงทนไม่ไหวแล้ว ฉันจะผ่านมันไปได้ยังไง? นายช่วยบอกฉันหน่อยได้ไหม?

อาทิตย์ที่แล้วก่อนสงกรานต์ พ่อไปโรงพยาบาลเพื่อนไปทำ CT Scan เกี่ยวกับเรื่องเส้นเลือดโป่งพอง แต่ก็ไม่วายเจอเรื่องซีสในไตซ้ายอีก นั่นเลยเป็นเหตุผลที่ทำให้พ่อต้องนอนพักที่โรงพยาบาลตั้งสี่คืนห้าวัน ฉันต้องอยู่กับแม่ทำทุกอย่างแทนพ่อ พร้อมกับโรคที่ติดตัวฉันอยู่แล้ว นายรู้ไหมมันลำบากมากแต่ไหน อดทน เพราะไม่อยากให้ใครรู้เลย นอนยากมาก ทีแรกฉันกะว่าจะไม่ทานยาเพราะกลัวว่าจะไม่ตื่นดูแลแม่ตอนดึก แต่ก็ทนไม่ได้ ไม่ไหวจริงๆ

ฉันว่าอาการของฉันมันเริ่มหนักขึ้นเรื่อยๆ ทุกครั้งที่ฉันล้มตัวลงนอนแล้วหลับตา ภาพเรื่องราวต่างๆ ในอดีตของฉันมันกลับมาปรากฏให้ฉันเห็นอยู่เรื่อยๆ แม้เรื่องเหล่านั้นมันผ่านไปนานมากแล้ว ตั้งแต่เด็กๆ ทุกๆ เรื่องที่ฉันเคยผิดหวัง เคยเจ็บ เคยร้องไห้ ถึงแม้บางเรื่องฉันไม่เคยสนใจมันเลย ไม่คิดถึงอะไรเหล่านั้น แต่ไม่รู้ทำไมสมองต้องฉายภาพเหล่านั้นให้ฉันเห็นอยู่เรื่อยๆ ฉันเหนื่อย เหนื่อยมากจริงๆ ฉันต้องทำยังไงดี?

ฉันเหนื่อย อยากเจอลูก ฉันอยากกอดใครสักคน ทุกครั้งที่ฉันร้องขอกำลังใจ แต่สิ่งที่ฉันได้กลับมานั้น นายรู้ไหมมันแย่กว่าเดิม และนั่นจะเป็นครั้งสุดท้ายที่ขอกำลังใจจากเขา ฉันยังจำคำๆ นั้นได้ดีเสมอ

>"กำลังใจหรือคนเอาใจ?"

หลังจากประโยคนั้น น้ำตาฉันไหล ฉันพูดอะไรไม่ออก และฉันบอกกับตัวเองเอาไว้ว่า มันจบแล้ว ทุกอย่างระหว่างฉันกับเขา มันจบแล้ว ฉันจะไม่บอกใคร จะเก็บเอาไว้ทำทุกอย่างตามปรกติ และฉันจะไม่เปลี่ยนตัวเองเพื่อเขาอีกแล้ว เราควรพอเสียทีกับเรื่องความรักนายว่าไหม โคตรแย่ ฉันไม่เคยได้รับคำปลอบโยนอะไรจากเขาเลย

>"วันนี้เป็นยังไงบ้าง ดีขึ้นไหม ทานยานะ ทานข้าวหรือยัง" ที่จริงสิ่งเหล่าเขามองว่าเรื่องเล็กน้อยไร้สาระมันอยู่ที่ใจ แต่เขาไม่เคยคิดเลยว่า สิ่งเล็กเหล่านั้นมันสะสมจนกลายเป็นรอยร้าวเล็กๆ หลายๆ รอยที่พร้อมจะแตกเสมอเมื่อโดนกระแทก

สามสิบกว่าปีที่ผ่านมา ฉันยอมเปลี่ยนตัวเองเพื่อคนอื่นมาตลอดเพราะความรัก ความเกรงใจ ฉันจะไม่ทำมันอีกแล้ว ฉันไม่อยากอยู่กลับใคร ฉันไม่อยากโกหกใคร ฉันอยากอยู่คนเดียวในห้องมืดๆ อยากนอนเฉย ไม่อยากกิน ไม่อยากทำอะไร อยากนอนจนฉันจะตายไป ฉันไม่รู้ว่าจะอยู่ไปทำไมอีก ฉันมองไม่เห็นเหตุผลที่ต้องมีชีวิตอยู่ไปพร้อมๆ กับสิ่งเหล่านี้

สงกรานต์นายเป็นยังไงบ้าง ยังอยากเล่นน้ำอยู่ไหม?​ สนุกไหม อากาศคงร้อนน่าดู ส่วนสงกรานต์ของฉันแย่ที่สุด วุ่นวายมากมาย หลากหลายเรื่องราวกดดันฉันเหลือเกิน พรุ่งนี้พ่อไปโรงพยาบาลฉันยังไม่รู้เลยถ้าผ่าตัดแล้ว พ่อจะเป็นยังไงบ้าง แต่ว่าฉันวางแผนไว้หมดละนะ แต่ว่าเป็นแผนที่หากว่าพ่ออาการไม่ดีขึ้น หรือหายแต่ไม่กลับมาเป็นเหมือนเดิม คงไม่มีทางเลือก ฉันคงต้องบอกลางานที่ฉันชอบ ออฟฟิศที่ฉันรัก และทุกๆ คนที่นั่น แล้วมันจะเป็นยังต่อล่ะ?​ นายบอกฉันหน่อย เรื่องราวเหล่านี้จะเป็นยังไงต่อไป ฉันอยากรู้

ตัวฉันในปัจจุบัน
๑๗ เมษายน ๒๕๖๑


---

<span>Photo by <a href="https://unsplash.com/@anleo?utm_source=unsplash&amp;utm_medium=referral&amp;utm_content=creditCopyText">Alvin Leopold</a> on <a href="https://unsplash.com/s/photos/depress?utm_source=unsplash&amp;utm_medium=referral&amp;utm_content=creditCopyText">Unsplash</a></span>