---
layout: post
title:  "Airoh Valor White Gross Marshall : Review"
author: sal
categories: [ Racing, MyLife ]
image: https://www.airoh.com/computedimage/variante-valor-marshall-whitegloss-7.i5884-kv4DKgk-l1-q90.jpg
toc: true
---

นานมากเหลือเกินที่ไม่ได้เขียนรีวิวของที่ใช้ในชีวิตประจำวันเลย หรือแม้แต่ Blog และบทความต่างๆ ยังแทบไม่มีเวลา จริงๆ จะบอกว่าไม่มีเวลาก็ไม่ได้ เพราะทุกครั้งที่เขียนบทความต่างๆ นั้นต้องใช้อารมณ์ และเวลามากเหลือเกิน

ช่วงที่ผ่านมาหลังจากทานยา ([Venlafaxine](https://www.drugs.com/venlafaxine.html)) เหมือนอารมณ์จะกลางๆ เข้าถึงอารมณ์ใดอารมณ์หนึ่งได้ยากมาก ซึ่งก็เป็นอีกเหตุผลหนึ่งที่หายไปในช่วงสองสามปีที่ผ่านมา มาเข้าเรื่องกันดีกว่าครับ

### เลือกซื้อหมวกกันน๊อค

เมื่อช่วงปีที่ผ่านมาผมซื้อมอเตอร์ไซค์ [Honda PCX Hybrid](https://www.aphonda.co.th/honda2017/motorcycle/automatic/new-pcx-hybrid-2018) ซึ่งก็กำลังมองหาหมวกกันน๊อคดีๆ สักใบ ตอนนั้นก็รู้ว่ามี Brand ดังๆ มากมายแต่ราคาที่เราหยิบยื่นได้พร้อมกับแบรนด์ที่ต้องการนั้นมันช่างหายากเหลือเกิน

<center><img src="https://www.aphonda.co.th/honda2017/uploads/product_gallery_big/photos/shares/Product_List/Automatic/PCX_HYBRID/Product-Gallery-Photo---Size-620x350-pxl.png"></center>


หลายๆ ร้านในเชียงใหม่เราก็ไม่รู้จักมากมาย เพราะห่างเหินจากวงการมอเตอร์ไซค์ไปตั้งแต่ตอนเรียนมัธยม ตอนนั้น Brand ที่นิยมและที่รู้จักส่วนใหญ่ก็จะเป็นพวก SHOEI, ARAI, AGV อะไรพวกนี้

สุดท้ายก็ต้องเลือกแบรนด์เหล่านี้ด้วยหลายเหตุผล กับเงินในกระเป๋า จนสุดท้ายก็ตัดตัวเลือกลงมาตามเหตุผลของเราเองมาจบที่ [K5 S E2205 MONO MATT BLACK](https://www.agv.com/hu/en/k5-s-e2205-mono---matt-black/200041A4MY003.html?cgid=full-face-k-5-s#start=1)

### AGV K5

<center><img src="https://dainese-cdn.thron.com/delivery/public/image/dainese/85dd59a7-b300-4a2b-8ab2-6bbe99dd0c21/ramfdh/std/615x615/k5-s-e2205-mono.jpg"></center>

AGV เป็นแบรนด์ที่ดังมากในหมู่วัยรุ่น ด้วยรูปทรง และพรีเซนเตอร์อย่าง [Valentino Rossi (VR46)](http://www.valentinorossi.com/en/) ก็ปังมากแล้ว ตอนนั้นยังไม่คิดอะไรมากแต่อยากได้หมวกดีๆ สักใบที่ผ่านมาตรฐานการป้องกันความปลอดภัย รวมไปถึงรูปทรงแบบ Racing อีกด้วย

<center><img src="https://dainese-cdn.thron.com/delivery/public/image/dainese/4cdf6d53-251a-4f70-a578-baaa6c5a4952/ramfdh/std/615x615/k5-s-e2205-mono.jpg"></center>

ใส่ K5 ได้พักนึงก็ขายไป (ไม่ถึงเดือน) เพราะเรื่องความสะดวกสบายในการใช้งาน หมวก AGV จะกระชับกับใบหน้ามาก การบีบแก้ม อะไรเหล่านี้ เลยคิดว่าเป็นหมวกที่เหมาะกับรถในสนามมากกว่า เลยจำใจขายออกไป จำได้ว่าซื้อที่ [Chang MOTO](https://www.facebook.com/changmoto/) และเอาไปขายที่ [กุ๊ยเจริญเมือง](https://www.facebook.com/shutterbbsecondhandhelmets) ซึ่งอยู่ถัดกัน

### เปลี่ยนรถ

หลังจากใช้ PCX ไปได้ปีกว่าๆ ก็รู้สึกว่ากลับมาขี่มอเตอร์ไซค์มีความสุขมากกว่าเสียอีก คิดถึงวันเก่าสมัยเรียนที่ชอบแต่งรถ (ไม่ถึงขนาดเด็กแว้น) ดูรถแข่งแล้วเอามาคุยกันกับเพื่อนที่โรงเรียนว่าอยากได้คันนั้นคันนี้ สนุกสนานในหมู่เพื่อนฝูง กลายเป็นความมันส์ในวัยเด็กที่ไม่อาจลืมเลือน ถึงมันจะจางๆ ไปแต่ก็ยังคงอยู่เหมือนเดิม

>จนวันนี้เราพอมีกำลังที่เติมความฝันในส่วนนี้ได้ ทำไมเราไม่ทำล่ะ? ใช่ไหม?

<center><img src="https://www.aphonda.co.th/hondabigbike/uploads/product_list_image_big/photos/shares/Product_list/Super_Sport/CBR1000RR_SP/CBR1000RR_SP_Product-Color-Image-620-x-350-pxl.png"></center>

ผมมอง [CBR1000RR](https://www.aphonda.co.th/hondabigbike/motorcycle/supersport/cbr1000rr-sp) ไว้แต่ทั้งนี้ทั้งนั้นผมต้องดูด้วยเราไหวไหม ผ่อนน่ะไหวอยู่แล้วแต่ค่า service อะไรพวกนี้ด้วยที่เราต้องคำนึงด้วย เลยลดความทะเยอทะยานลงมาจบที่ [CBR660R](https://www.aphonda.co.th/hondabigbike/motorcycle/sport/sport-cbr650r) ก็เพียงพอในเวลานี้

<center><img src="https://www.aphonda.co.th/hondabigbike/uploads/product_list_image_big/photos/shares/Product_list/650Series/CBR650R/02-Product-Color-Image-620-x-350-pxl.png"></center>

เรื่องรถไว้จะกลับมาเขียนในโพสต่อไปครับ ได้รถมาแล้ว ต่อไปก็หมวกกันน๊อคครับ เข้าเรื่องกันสักที

### เลือกหมวกกันน๊อค ตอนที่สอง

หลังจากที่เปลี่ยนรถ แน่นอนว่าหมวกกันน๊อคที่ใช้อยู่คงรับมือไม่ได้อย่างแน่นอน เพราะเป็นหมวกกันน๊อคทั่วไปที่ใส่กันเต็มบ้านเต็มเมือง ถามว่าดีไหม ก็เหมาะสมกับรถทั่วไปครับ หากถามว่าแล้วทำไมต้องเปลี่ยน ผมขอตอบไว้ก่อนนะครับว่า ไม่ได้ตามเทรน อวด อะไรเลย ตามความเหมาะสมในการใช้งานครับ

ปัจจัยหลักในการเลือกหมวกคือต้องเอาไปใช้ในสนาม หากเอารถไปวิ่งในสนามกับเพื่อน ต้องดูหลายเรื่อง เช่น น้ำหนักใส่นานจะเมื่อยไหม ความเร็วในการขี่ในสนามจะเร็วมาก (180km/h - 200km/h) ต้องมั่นใจว่าหมวกยังนิ่ง และไม่สั่น และที่สำคัญ สามารถใช้ในชีวิตประจำวันได้ด้วย มาตรฐานความปลอดภัยอันนี้สำคัญต้องมีความน่าเชื่อถือ หลักๆ สำหรับผมจะประมาณนี้ ที่เหลือก็เป็น feature ที่ทางแบรนด์ให้มา ซึ่งหากพิจารณาดูแล้วที่จะครบขนาดนี้คงหาไม่ยากหากเงินถึง อย่างเช่น Shoei, Arai เป็นต้น

<center><img src="https://www.motowish.com/wp-content/uploads/2019/06/Marc-Marquez-Shoei-X-Spirit-III-Catalunya-2019-4.jpg"></center>

>แต่หากงบน้อยล่ะ?

### Airoh Valor

หลังจากหาข้อมูลอยู่พักใหญ่ๆ ประกอบการเดินไปดูตามร้านต่างๆ ในตัวเมืองเชียงใหม่ ซึ่งไม่ค่อยมีที่ตรงตามที่เราต้องการกับเงินน้อยๆ ในกระเป๋า สุดท้ายก็มาจบที่ร้าน [Rider Care](https://www.facebook.com/RiderscareShop/) กับหมวกที่ลองใส่แล้วรู้สึกชอบ **Airoh Valor**

Airoh Valor หมวกที่ราคาไม่แพงแต่สำหรับผมค่อนข้างตอบโจทย์เลยทีเดียว กับราคาและสิ่งที่ได้กลับมา แน่นอนว่ามีข้อดี ก็ต้องมีข้อเสีย แต่อยู่ที่ว่าข้อเสียที่ได้มันมากเกินที่รับไว้ไหม ถ้าเราโอเคกับมันก็ Deal with it!

### Graphics

<center><img src="https://www.airoh.com/computedimage/variante-valor-blackmatt-12.i5878-kxGtnPE-l1-q90.jpg"></center>

Airoh Valor มีหลากหลายลวดลายแล้วแต่ว่าใครชอบในแบบไหน ผมเป็นคนที่ลายแบบพื้นๆ ไม่เน้นลวดลายมากนัก ส่วนตัวจะชอบ **Black Matt** จริงๆ ก็มีให้เลือกไม่มากเท่าไหร่ เท่าที่มีอยู่ที่ร้าน ผมจึงได้ลาย **White Gross Marshall** กลับมา


### มาตรฐานความปลอดภัย

สำหรับ Airoh Valor มาพร้อมมาตรฐานความปลอดภัยของหมวกกันน็อค SHARP 5 Stars สรุปผลดูได้ตรงนี้เลยครับ [https://sharp.dft.gov.uk/helmets/airoh-valor/](https://sharp.dft.gov.uk/helmets/airoh-valor/) หากเราดูตรงท้ายหมวกก็จะมี Logo ของ มอก. ติดมาด้วยเรียบร้อยครับ

<center><img src="https://sharp.dft.gov.uk/wp-content/themes/sharp2017/img/logos/SHARP_logo5.jpg"></center>
<p></p>
<center><img src="https://billyscrashhelmets.co.uk/wp-content/uploads/2019/03/airoh-valor-SHARP-high-speed-test-result-1.jpg"></center>

>SHARP 5 Star เป็นมาตรฐานการรับรองของกรมการขนส่ง ของประเทศอังกฤษ ซึ่งทำการทดสอบจริงทั้งหมด โดยจะสุ่มนำเอาหมวกกันน็อคที่มีจำหน่ายในร้านค้ามาทำการทดสอบ ไม่ใช่การส่งหมวกจากผู้ผลิตมาให้ทดสอบ ถือเป็นอีกการทดสอบที่เชื่อถือได้สูงมาก เพราะว่าเป็นการทดสอบหมวกที่มีวางจำหน่ายจริงๆ อีกทั้งสามารถเข้าไปดูรายละเอียดภายในเว็บไซต์ได้ด้วยว่าหมวกแต่ละรุ่น สามารถกระจายแรงกระทำต่อหัวได้ดีมากน้อยเพียงใด โดยจะมีคะแนนสูงสุดที่ 5 ดาว สามารถเลือกดูยี่ห้อและรุ่นได้ที่นี่ https://sharp.dft.gov.uk/

### รายละเอียดทั่วไป มุมมอง และรูปทรง

Airoh Valor นั้นหลังจากที่ผมใช้ชีวิตประวัน ทั้งขี่ไปทำงาน เอาไปขี่ในสนาม หรือแม้กระทั่งไปออกทริป เรียกได้ว่าใช้งานได้อย่างสมบุกสมบันเลยทีเดียว เหมือนกับว่าทดสอบทุกอย่างให้กับหมวกใบนี้เลย ขาดอย่างเดียวที่ไม่ได้ทดลอง และก็ไม่คิดจะลองคือ **การเกิดอุบัติเหตุ**

มุมมองของหมวกใบนี้ผมชอบนะ มุมมองกว้างมาก มองซ้ายขวานี้คือเห็นจนสุดระยะสายตาของเราเองทั้งหมด และไม่ว่าจะพยายามเหลือบมองมากแค่ไหนก็ไม่เห็นขอบของหมวกกันน๊อคเลย ข้อนี้ถือว่าทำได้ดีมาก

<center><img src="https://stationarieszone.co.uk/wedding/GBO/BikeIt/AIROHVAL.jpg"></center>

มาดูเรื่องรูปทรงกันบ้าง หมวกใบนี้มีการเล่นเหลี่ยมเยอะพอสมควร ด้วนเหตุผลทางด้าน aerodynamic ด้วย ทำให้หมวกดูมีมิติ ไม่ได้เรียบจนดูหน้าเบื่อ แต่สำหรับคนที่ต้องติดกล้องกับหมวก นี่จะเป็นฝันร้ายเหมือนดั่งเช่นตัวผมเอง

การติดกล้อง Gopro หรือกล้อง Action Camera ให้หมวก Airoh Valor ทำได้อยากมาก เพราะหมวกเป็นเหลี่ยมเยอะ โดยเฉพาะตรงแก้มทั้งสองข้างมีจุดเว้า ทำให้วางฐานติดกล้องยาก ส่วนด้านบนของหมวกนั้น ก็โค้งจนต้องติดฐานกล้องไม่ได้เช่นกัน

### ขนาด และน้ำหนัก

Airoh Valor มีน้ำหนักอยู่ที่ประมาณ 1400 กรัม บวกลบ 50 แล้วแต่ขนาด ซึ่งมีทั้งหมด 6 ขนาด

- XS (53-54 cm)
- S (55-56 cm)
- M (57-58 cm)
- L (59-60 cm)
- XL (61-62 cm)
- XXL (63 cm)

### การระบายอากาศ

การระบายอากาศทั้ง 8 จุดของหมวกทำได้ดีครับ เย็นสบาย มีตาข่ายกั้นในช่องรับลมเพื่อกันแมลงหรือสิ่งแปลกปลอมเข้าไปในช่องดักลม ตัวดักลมทั้งสองช่องตรงแก้ม รับลมได้ดีมาก แต่ แต่ แต่ เสียงลมที่เข้าผ่านช่องดักลมตรงแก้มเสียงดังมาก นี่เป็นอีกหนึ่งข้อเสียของหมวกรุ่นนี้ครับ

ส่วนช่องดักลมตรงที่ปากนั้นก็รับลมเข้าได้ดีทีเดียว ดีจนกระทั้งเป่าขึ้นตาเลยทีเดียว ขี่เร็วมีง่วงนอน

<center><img src="https://www.airoh.com/computedimage/accessorio_presa-aria-mentone-jpg-1.i2868-khUQAID-w248-h248-l1-c1-x1-q99.jpg"></center>

การใช้งานที่ความเร็วสูง (~180km) ในสนาม อากาศพลศาสตร์ ถือว่าทำได้ดีมากหมวกไม่สั่น ค่อนข้างนิ่ง เสียแค่เรื่องเสียงที่ช่องดักลมตรงแก้ม ยิ่งเร็วยิ่งดัง

### ภายในหมวก และชิลหน้า

ภายหมวกกระชับกับใบหน้าดีพอสมควร ช่องที่หูค่อนข้างเล็กไปนิดนึง ผมใส่ลำโพงบลูทูธแนบเกือบติดหู ทำให้ใบหูพับติดหัวไปหน่อย และผมเองเป็นคนใส่แว่นตา ทำให้ค่อนข้างลำบากนิดนึง

<center><img src="https://www.airoh.com/computedimage/accessorio_cuffia-jpg-1.i2860-kEYu1Js-w248-h248-l1-c1-x1-q99.jpg"></center>

ผ้านวมภายในถอดได้แต่ส่วนบน เพื่อนำไปซักได้ แต่ส่วนแก้มต้องงัดออกมา ค่อนข้างยากมาก มีโฟมหักหากงัดออกมาไม่ดีพอ ถึงงัดออกมาได้ แต่ไม่สามารถถอดผ้าออกจากโฟมเพื่อทำความสะอาดได้

ส่วนชิลหน้าเป็นชิลใสที่แถมมา พร้อมฟิล์มกันรอย ถอดออกค่อนข้างยาก ต้องใช้แรงงัดเสี่ยงต่อการหัก แถมมาด้วยตัว Lock ชิลหน้าที่เรียกว่า Pinlock® กันชิลเปิดแต่เปิดมือเดียวยากนิดนึง

<center><img src="https://www.airoh.com/computedimage/accessorio_kit-placche-jpg.i2842-kdXqcjs-w248-h248-l1-c1-x1-q99.jpg"></center>

สายรัดคางยังไม่ได้ Dd ring ได้มาเป็น Gib Lock แทนน่าเสียดายตรงนี้

### ความคุ้มค่า

จากการใช้งานที่หลากหลายในแบบของผม ผมชอบใบนี้ ถึงแม้จะไม่ใช้ใบที่เพอเฟกต์ในทุกด้าน แต่สิ่งที่ได้เทียบกับราคาของมันเอง บอกไว้เลยคุ้มสุดๆ สำหรับผมไม่เสียดายที่ซื้อใบนี้มาใช้

ผมขอให้คะแนนในแบบของผมที่ <span class="spoiler">**8/10**</span> คะแนนครับ

สำหรับใครที่ยังมองหาหมวกกันน๊อคดีๆ สักใบ หรือชอบแต่งตัว ลองไปเยี่ยมชมหรือ ปรึกษาได้ที่ร้าน [Rider Care](https://www.facebook.com/RiderscareShop/) ดูครับ

<center><img src="https://scontent.fbkk5-3.fna.fbcdn.net/v/t1.0-9/12109121_1691039577774745_5630724900291046859_n.jpg?_nc_cat=105&_nc_sid=09cbfe&_nc_eui2=AeEI6rsr6mgGl0riddpQkfxgyeO8dDuYCZrJ47x0O5gJmnMyln1iUCB66yL57TZewLEigSAnD1lOpuW4_axq9dQw&_nc_ohc=K1K_Bbpx5foAX_AYmrX&_nc_ht=scontent.fbkk5-3.fna&oh=57e1c4e02db959d977ac5354041b5c9c&oe=5F66513A"></center>
