---
layout: post
title:  "Heading to Stuttgart Part 1"
slug: "Heading-to-Stuttgart-Part-1"
date:   2015-12-11 17:14:44
categories: General
imgurl: http://ichaiwut.me
comments: true
image: https://c1.staticflickr.com/1/625/23048204044_0c8df64de5_b.jpg
description: "การเดินทางไปเยอรมันครั้งที่อย่างเป็นทางการ จะมีบันทึกให้อ่านเรื่อยๆ ตอนแรกเริ่มเดินทาง แค่เริ่มเดินทางก็สนุก มันส์ ฮาแล้วต้องติดามๆ"
---
ก่อนอื่นต้องขอขอบคุณสปอนเซอร์หลักในการเดินทางเปิดโลกครั้งนี้ Buzzwoo! บริษัทที่ผมทำงานนั่นเอง ส่วนตัวผมเคยไปเยอรมันมาสองแล้วครั้งหนึ่ง ครั้งนั้นไปเรื่องงานล้วนๆ ไม่ได้ไปเที่ยวไหนเลย ไปงาน Abiente at Messe Frankfurt ครั้งนี้แตกต่างกับครั้งที่แล้วโดยสิ้นเชิง

ครั้งมีกำหนดการเดินทางคือ CNX - BKK วันที่ 10 นอนกรุงเทพฯ หนึ่งคืนเพราะมีไฟล์ทเช้า BKK-DBX วันนี้ต้องตื่นตั้งแต่ตีห้าครึ่งเพราะกลัวว่าเดี๋ยวไม่ทันตกเครื่องจะยุ่ง เมื่อวานให้ป้าจองแท็กซี่รอเลย 6:00 จะออกจากโรงแรมไปสนามบินทันที ซึ่งสนามบินกับโรงแรมห่างกันประมาณ 500 เมตรได้ลุงแท๊กซี่ฟาดไป 150 ตามระเบียบอร่อยเหาะไป เราก็ไม่ได้ซีเรียสเพราะเรียกเช้าแกส่งใกล้เสียเวลาแกวนรถอีก (ใจเขาใจเรา)

ถึงสนามบินโครตเร็วน่าจะประมาณ 6.30 แน่นอนครับเคาท์เตอร์เช็คอินยังไม่เปิด เอาไงดีล่ะทีนี้ เดินเที่ยวสิครับ เดินแม่งตั้งแต่ชั้น 1 ยันชั้น 4 เดินไปเดินมาซื้อแซนวิสกับนมทาน เพราะคิดเอาไว้ว่าเดี๋ยวค่อยไปกินบนเครื่อง เคาท์เตอร์เช็คอินเปิดสักที ต่อคิวยาวนิดนึงรอเช็คอิน พร้อมกับเช็คอินอีกไฟล์ททันที เสร็จสรรพขึ้นชั้นสองตรวจร่างกายและกระเป๋าติดตัว ตามขั้นตอนของเขาก็ถอดรองเท้า เข็มขัด ฯลฯ ผ่านไปด้วยดี ขั้นตอนต่อไปลงมาชั้น 1 ตรวจหนังสือเดินทาง ที่นี่มีช่องพิเศษสำหรับ E-Passport กรอกในขาออกแสกน passport สแกนนิ้วมือ เป็นอันเสร็จพิธี รอขึ้นเครื่องที่ GATE E8

สายการบิน Emirates เครื่องใหญ่สะใจ AirBUS 380-800 คนเยอะมากกกก กำลังคิดอยู่ว่าเครื่องบินมันจะรับน้ำหนักไหวหรอวะ แอร์สาวดู Boardingpass นั่งที่ 64F นั่งตรงกลาง มีตายายสองคนดูรักกันดีเขาไปต่อ Heathrow นั่งด้านซ้าย ด้านขวามีนักธุรกิจชาวอิหร่านสะอาดเรียบร้อย อัธยาศัยดี ก็โอเคไปที่นั่งคราวนี้ราบรื่น

ดูหนังจบไปสองเรื่อง Minion  และ Iron Man พอจบดู Iron Man 2 ต่อทันที ดูได้นิดเดียวไม่ไหวรู้สึกปวดตา เริ่มตะหงิดๆเรื่องเวลา หยิบ BoardingPass มาดู ฉิบหายละเครื่องแม่งดีเลย์ แบบนี้คงต้องวิ่งและหวังว่าเครื่องคงรอเพราะมีหลายคนที่บินต่อไปเมืองอื่น 14.30 ถึงดูไบ ออกจาก Gate ปุ๊บแอร์กราวด์มาดักรอทันทีเราก็ตามเธอไปพร้อมๆผู้โดยสารท่านอื่นประมาณ 7-8 คน

สัส ...​ ไม่ทันจนได้ แต่เขาก็มีบริการจองโรงแรมให้นอนชิวๆ ครึ่งคืนแอร์กราวออก Boardingpass ใหม่ให้บินตีสาม ลงมาตรวจคนเข้าเมือง ผ่านออกมาด้านนอกไปที่ทางออก 1 เพื่อรอขึ้นรถไปโรงแรม คราวนี้ได้เพื่อนเยอรมันมาสองคนยังไม่ได้ถามชื่อเลย 555

รถโรงแรม Millennium Airport Hotel มารับที่สนามบินขับออกมาจากสนามบินประมาณ 5 นาทีก็ถึงโรงแรมละไม่ไกลมาก โรงแรมน่าจะประมาณ 3-4 ดาว เช็คอินต้องไปทานข้าวก่อนเพราะใกล้จะบ่ายสี่โมงแล้ว คุยกับเพื่อนเยอรมัน จากนั้นแยกย้ายกันพักผ่อน เราขอเดินสำรวจบริเวณนี้หน่อยละกัน ไหนๆ ก็มาละ เดินไกลพอสมควรอากาศเย็นสบาย รถหรูๆเยอะเหลือเกิน เมืองนี้เขารวยสมคำร่ำลือจริงๆ

เดินกลับมาโรงแรมขึ้นห้องอาบน้ำเตรียมนอนพักสักหน่อยพรุ่งนี้ไปเช้า แค่วันเดินทางก็ตื่นเต้นซะแล้ว ครั้งแรกที่พลาดไฟล์ทต่อ อีก 10 วันจะตื่นเต้นขนาดไหนชักคิดแล้วรู้สึกสนุกแล้วสิ!