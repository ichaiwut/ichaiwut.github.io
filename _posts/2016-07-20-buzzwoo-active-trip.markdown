---
layout: post
title:  "Buzzwoo! Active MTB Trail Trip"
slug: "buzzwoo-active-trip"
date:   2016-07-20 0:00:00
categories: General
imgurl: http://chaiwut.me
comments: true
image: https://bestrangers.files.wordpress.com/2016/07/dscf5040.jpg
description: "แคมเปญดีๆ ของ  Buzzwoo! Active ที่เชิญชวนให้สมาชิกร่วมกันเก็บระยะทางแล้วแปลงเป็นเงินนำไปช่วยเหลือเด็กที่ถูกคุกคามจากการค้ามนุษย์ และอีกส่วนนำไปช่วยเหลือสุนัขจัดตามวัด หรือสถานที่ต่างๆ คราวนี้มีโอกาสนัดรวมสมาชิกทำกิจกรรม MTB Trail โดยงานนี้จัดโดย Trail Head ครับ "
---
แคมเปญดีๆ ของ  Buzzwoo! Active ที่เชิญชวนให้สมาชิกร่วมกันเก็บระยะทางแล้วแปลงเป็นเงินนำไปช่วยเหลือเด็กที่ถูกคุกคามจากการค้ามนุษย์ และอีกส่วนนำไปช่วยเหลือสุนัขจัดตามวัด หรือสถานที่ต่างๆ คราวนี้มีโอกาสนัดรวมสมาชิกทำกิจกรรม MTB Trail โดยงานนี้จัดโดย Trail Head ครับ 

<center><img src="https://bestrangers.files.wordpress.com/2016/07/logo.png?w=736" alt=""></center>

### แนะนำ TrailHead

TrailHead เป็นบริษัทให้บริการการจัดทริปสำหรับจักรยานเสือภูเขา สามารถไปเป็นหมู่คณะหรือเดี่ยวก็ได้ครับซึ่งเราสามารถไปแต่ตัวเขามีทุกอย่างบริการไว้ให้พร้อมทั้งหมด ไม่ว่าจะเป็นจักยาน บริการรับส่ง อาหาร รวมไปถึงอุปกรณ์จำเป็นต่างๆ ที่ต้องใช้ในการออกทริปนั้นๆ มีไกด์ให้ มีคนดูแล ชุดปฐมพยาบาล เรียกว่าทุกอย่างเสร็จสรรพหมดเลย และที่สำคัญและเป็นจุดขายของพวกเขาก็คือ ความเป็นมืออาชีพครับ อันนี้ผมยอมรับจริงๆ นับว่าไม่มีผิดหวังเลยครับ ส่วนอยากได้ทริปแบบไหน ความยากระดับไหน เขามีให้เลือกครับ จะเอาความฟิตระดับ 5 ก็จัด Stairway to heaven เลยครับ ส่วนทางทริปที่ผมไปเป็น Buffalo Soldier เพราะความฟิตของแต่ละคนไม่เท่ากันครับ ส่วนแบบอื่นๆ ลองดูที่ Mountain Bike Tour รับประกันว่าไม่ผิดหวังแน่นอนครับ

<center><img src="https://bestrangers.files.wordpress.com/2016/07/13701050_1323226457706906_4884361339390908587_o.jpg?w=736" alt=""></center>

### เดินทาง

เรามีนัดกันที่ออฟฟิศ Buzzwoo! ตอน 8.30 ทุกคนมาพร้อมเพรียงต่างเตรียมตัวกันมาเป็นอย่างเลยทีเดียวทั้งเสื้อ กางเกง รองเท้า กะลุยกันให้เต็มที่ ทางทีมงาน TrailHead จะมารับเราตอนเวลาประมาณ 9 โมง และก็ตรงเวลาด้วยครับ มาก่อน 9 โมงนิดๆ มาพร้อมกันรถตู้ที่จะขนเราไปปล่อยยังจุดที่ทีมงานได้กำหนดไว้ พร้อมรถลากจักยานที่จัดเต็ม!!

<center><img src="https://bestrangers.files.wordpress.com/2016/07/13708339_1323226167706935_3367800008329969989_o.jpg?w=736" alt=""></center>

ตอนนี้ยังไม่มีใครรู้ว่าเขาจะเอาเราไปปล่อย ณ จุดใด ทุกคนขึ้นรถตู้โดยพร้อมเพรียงกันและออกเดินทางทันที ผมคิดเอาไว้ว่าน่าจะปล่อยแถวๆ หมู่บ้านม้งก่อนถึงดอยปุย แต่เอาเข้าจริงๆ ไม่ใช่เลยไปอีก ตอนนี้ทุกคนเริ่มเวียนหัวตาลายกันซะแล้วสิ รถตู้จอดตรงเลยยอดดอยปุยมานิดนึงครับ ตอนนี้ทุกคนลงรถและพร้อมที่จะลุยกันแล้ว

### Gear Check

ทางทีมงานเตรียมอุปกรณ์มาเยอะมาก บรีฟเรื่องเส้นทางว่าเราจะผ่านตรงไหนบ้าง อธิบายเรื่องการใช้อุปกรณ์เซฟตี้ต่างๆ ทั้งสนับเข่า หมวกกันน๊อค สนับศอก กระเป๋าเป้ เรียกว่าเตรียมมาแทบทุกอย่างจริงๆ ทุกคนรับอุปกรณ์เซฟตี้พร้อมใส่ ตรวจสอบว่าพอดีกับตัวเองใหม ทางทีมงานบรีฟอีกครั้งเรื่องการเกิดอุบัติเหตุกับอุปกรณ์เซฟตี้ จากนั้นเราจะมารับจักรยานกันครับ ซึ่งแต่ละคนก็จะได้จักรยานคนละไซต์ขึ้นกับสภาพความสูงของแต่ละคน

<center><img src="https://bestrangers.files.wordpress.com/2016/07/13731062_1323226887706863_6253251336817398310_o.jpg" alt=""></center>

จักรยานที่ทีมงานเลือกใช้และเอามาให้เราปั่นกันในวันนี้เป็นยี่ห้อ KONA BIKE ครับรุ่นนี้เลย TRAIL DS PRECEPT DL ส่วนตัวผมชอบนะ สามารถปรับอะไรได้เยอะมาก และทางทีมงานก็เป็นสายปั่น สายลุยซะด้วย รู้แทบจะทุกอย่างเกี่ยวกับเรื่องจักรยาน เรียกว่าก่อนปั่นเราก็เซตจักรยานให้เป็นในแบบที่เราต้องการได้ทันที

<center><img src="https://bestrangers.files.wordpress.com/2016/07/precept_dl.jpg?w=736" alt=""></center>

### Start!!

พอเช็คจักรยานกับเสร็จแล้วก็ถึงเวลาออกปั่นกันครับ ปั่นชิวก่อน ลงดอยกันไปตามถนนครับ ช่วงนี้เป็นการปั่นทดสอบจักรยานว่าต้องการจะปรับอะไรอีกไหม จากนั้นก็จะทดสอบช่วงลงเนินสั้นๆ เพื่อที่ทางทีมงานจะได้แบ่งกลุ่มว่าใครปั่นเร็ว ใครปั่นปานกลาง และใครช้า เพราะในกรณีนี้เขาจะแยกกลุ่มครับ โดยกลุ่ม A จะไปก่อนและรอกลุ่มถัดไปข้างหน้าครับ

ผมถูกจัดอยู่ในกลุ่ม A คือกลุ่มที่จะไปแรกๆ กลุ่มนี้มีอยู่ประมาณ 4 คนครับ

<center><img src="https://bestrangers.files.wordpress.com/2016/07/13669525_1323226907706861_3189937402104107773_o.jpg?w=736" alt=""></center>

### เริ่มทางเทรล!

หลังจากปั่นทดสอบกันมาพอสมควรก็ถึงเวลาเข้าสู่ทางเทรลของจริงครับ ช่วงแรกเราจะลุยโคลนเป็นทางลงนิดๆ ไกด์แนะนำวิธีการเปลี่ยนเกียร์แบบถูกต้อง และการปั่นในลักษณะขึ้นและลง ตอนนี้ทุกคนสนุกดี๊ด้ากันใหญ่เพราะลงแล้วลุยโคลน พอเสร็จจากลุยโคลนคราวนี้จะเป็นการขึ้น ขึ้นไม่เยอะแต่หลายคนก็เดินจูงรถละครับ ขึ้นพอทดสอบขาและกำลังกันสักพัก ก็จะมาพักดื่มกาแฟกันครับ ที่บนนีมีร้านกาแฟสด สดจริงๆ ปลูกเอง คั่วเอง บดเอง ดริฟเอง ตอนนี้พักให้ทุกคนหลังจากขึ้นดอยมาสักแป๊บนึง

ออกจากร้านกาแฟมาคราวนี้ของจริง ขึ้นแบบชันเล่นเอาผมแทบไม่รอดเนินนี้ขึ้นไปได้แบบไม่หยุดแค่ 3 คนเอง นอกนั้นลงเดินจูงรถกันเหมือนเดิมครับ

<center><img src="https://bestrangers.files.wordpress.com/2016/07/13726805_10209439690245924_3682920569973005239_n.jpg?w=736" alt=""></center>

ตอนนี้เราเริ่มแตกเป็นกลุ่มชัดเจนขึ้นกว่าเดิมแล้วครับ คนช้าก็ห้อยท้ายเหมือนเดิม ส่วนใครเร็วก็ไปข้างหน้า เราจะหยุดรอเป็นบางที่เท่านั้นครับเพราะยุงเยอะมากกกก ทุกครั้งที่จอดรอก็เหมือนกับการให้อาหารยุง

เราปั่นตามทางไปเรื่อยๆ ตอนนี้เริ่มมีคนล้มหลายคนแล้ว เจ็บก็มี หลายคนม้วนหน้าเพราะว่าลงหลุมที่ไม่ทราบว่ามันลึก โดยเฉพาะหลุมที่มีน้ำ ใครลงนี่ม้วนหน้าทุกรายอยากถ่ายวิดีโอเอาไว้เสียจริงๆ อีกหนึ่งทางที่หลายคนลมก็คือทางที่เป็นร่องล้อรถ หรือร่องน้ำไหลผ่าน ถ้าล้อรถลงไปมีสไลด์แน่นอนและ…คุณก็จะล้ม (ผมก็ล้ม)

<center><img src="https://bestrangers.files.wordpress.com/2016/07/13710676_1323227371040148_9178222199993724580_o.jpg?w=736" alt=""></center>

### เข้าแทรกแม่ใน

ลงเขาชันๆ มาพักใหญ่เราจะมาเจอคอกวัวของชาวบ้าน ซึ่งตรงนี้หากตรงไปจะเป็นทางขึ้นชันมาก ส่วนทางซ้ายจะเป็นทางออกไปหมู่บ้าน ใช่ครับผม Sven G, Pet และมิตร จะเข้าไปปั่นเล่นใน MTB Trak เราเรียกที่นี่ว่า “แม่ใน” ในขณะที่ทุกคนรอกลุ่มหลัง ผมกับทีมก็ปั่นล่วงหน้าไปก่อนขึ้นทางชันๆ ตอนนี้ผมรู้ทันว่าเก็บแรงดีกว่าก่อนที่จะไปหมดข้างใน

เขาสู่แทรกซึ่งเป็นทางวิ่งที่ผมคุ้นเคยเพราะมาวิ่งที่นี่บ่อยๆ เป็นแบบ Cross Country คิดเอาไว้ว่าไม่น่ายาก มิตรบอกให้ผมไปก่อนเพราะจะถ่ายวิดีโอ ไปได้สักพักมิตรแซงไปจอดรอคนอื่น รอเพชรมาผมตัดสินใจเดี๋ยวปั่นตามเพชร ให้มิตรกับ Sven ไปก่อน

<center><img src="https://bestrangers.files.wordpress.com/2016/07/13708388_1323227051040180_5356567932995614418_o.jpg" alt=""></center>

ครับ ผมหมดจริงๆ ด้วยน้ำที่ติดตัวมาตอนนี้ไม่พอแล้วต้องขอเพชรกินแบ่งๆ กัน อากาศเริ่มร้อน แดดเริ่มแรง ตอนนี้เนินไหนผมก็เดินจูงละครับในใจบอก “กูมาทำอะไรที่นี่” เริ่มนึกภาพตอนนี้พวกนั้นคงดื่มเบียร์เย็นกันชิวๆ รีบเร่งให้จบครับ แล้วก็จบจนได้ หมดจริงๆ

<center><h4>ครับ ผมหมดจริงๆ ด้วยน้ำที่ติดตัวมาตอนนี้ไม่พอแล้วต้องขอเพชรกินแบ่งๆ กัน อากาศเริ่มร้อน แดดเริ่มแรง ตอนนี้เนินไหนผมก็เดินจูงละครับในใจบอก “กูมาทำอะไรที่นี่” เริ่มนึกภาพตอนนี้พวกนั้นคงดื่มเบียร์เย็นกันชิวๆ รีบเร่งให้จบครับ แล้วก็จบจนได้ หมดจริงๆ
</h4></center>

### ขอบคุณ และประทับใจ

- ทริปนี้ต้องขอบคุณทาง TrailHead ที่ดูและเป็นอย่างขออะไรได้หมดจริงๆ
- รถจักรยานเจ๋งมากขอบอก
- การดูแลอาหารการกินช่วงสุดท้ายอย่างแจ่ม
- มีเอารถขึ้นไปรับนัทคุงด้วย
- ไม่รู้จะติอะไร

<center>
	<h2>เอาคะแนนไป 10/10</h2>
</center>

### Media หากยังไม่จุใจมีภาพ และ video ให้เด้อ

- **ภาพจาก Armno :** [https://goo.gl/photos/pFMfM3uJ5ikqkUNj9](https://goo.gl/photos/pFMfM3uJ5ikqkUNj9)
- **ภาพจากเบส :** [https://goo.gl/Vj3d70](https://goo.gl/Vj3d70)
- **ภาพจาก TrailHead :** https://goo.gl/WVfhae (จะถูกลบใหนึ่งเดือนต่อจากนี้)
- **วิดีโอรวมโดยเบส :** [https://youtu.be/HgZJZXj7Mho](https://youtu.be/HgZJZXj7Mho)