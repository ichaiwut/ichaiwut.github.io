---
layout: post
title:  "Garmin 235 Running Review"
author: sal
categories: [ Running ]
image: https://bestrangers.files.wordpress.com/2016/03/maxresdefault.jpg
toc: true
---

หลังจากที่ใช้  MI Band 1s ได้สักพักใหญ่ๆ ถึงเวลาอัพเกรดอุปกรณ์วิ่งอีกแล้ววววว เสียเงินเช่นเคย ไหนๆ ก็เอาจริงเอาจังด้านนี้ละ และคิดดูหลายรอบถึงความจำเป็นที่ต้องมีนาฬิกา เหตุผลหลักๆ ก็คือใช้ tracking ทุกอย่างที่เกี่ยวกับการวิ่งของผมเพื่อย้อนกลับมาวิเคราะห์การวิ่งของตนเองและพัฒนาตนเองต่อไป

คิดอยู่นานกับการซื้อนาฬิกาเพื่อการวิ่ง เพราะคิดอยู่เสมอว่าไม่จำเป็นใช้โทรศัพท์เอาก็ได้ แต่แล้วมีครั้งหนึ่งที่ใช้โทรศัพท์ไปวิ่งแล้วผลที่ได้กลับมาคือเปียกเหงื่อซึมเข้าไปในเครื่องเนื่องจากเป็นคนเหงื่อเยอะอยู่แล้วด้วย ในที่สุดก็ตัดสินใจว่าต้องเลือกมาใส่สักเรือนแล้ว

ตัดสินใจอยู่นานสองนานเปรียบเทียบราคา และยี่ห้อต่างๆ หลายต่อหลายรุ่นในที่สุดก็มาตกลงปลงใจให้กับ Garmin Forerunner 235 เรือนนี้ครับ หลังจากที่ได้ลองใช้ไปได้สักสี่ห้าวันถึงเวลาต้องออกมารีวิวดูสักหน่อยว่าเป็นยังไงบ้าง

### จำเป็นเหรอที่ต้องมีนาฬิกาสำหรับการวิ่ง?
ถ้าตั้งคำถามนี่กับผม แน่นอนคำตอบที่ได้คือ “จำเป็น” เพราะผมเอาจริงเอาจังกับการวิ่งและการซ้อม ทุกครั้งที่วิ่งเสร็จจะใช้เวลาเพื่อวิเคราะห์การวิ่งของตัวเองเกือบทุกครั้ง ทั้งเรื่องเวลา ระยะทาง ความเร็ว อัตราการเต้นของหัวใจ หรือแม่แต่กระทั่งการขึ้นเนิน ทุกข้อมูลมีผลต่อการซ้อม และการพัฒนาตนเองของผมทั้งหมด พูดอีกอย่างคือโค๊ชดีๆ บนข้อมือของผมนั่นเอง

ส่วนใครที่วิ่งเพื่อสุขภาพก็จำเป็นนะ มันขึ้นอยู่กับว่าคุณวิ่งเพื่ออะไรแค่นั้นครับ ถ้าเพื่อสนุกสนานก็คงไม่จำเป็นครับ หากอยากนับก้าว อยากนับแคลลอรี่ ก็มีรุ่นอื่น หรือลอง MI Band ที่ผมเคยรีวิวก็เพียงพอแล้วครับ

### Design
การออกแบบของ 235 ยังไม่โดนใจผมเลยครับแต่ก็ไม่ได้หมายความว่าถึงกับแย่ ดูในภาพเหมือนว่าจะขนาดพอดีแต่พอได้ลองใส่ดูเหมือนตัวเรือนใหญ่ไปหน่อย (ขึ้นอยู่กับขนาดข้อมือของแต่ละคน)  สีไม่มีสีไหนถูกใจเลย T-T เหลือง แดง เทา ฟ้า แต่ผมลือกสีแดงเพราะสวยสุดละสายติดกับนาฬิกาจะเป็นแดงดำ ผมไม่ชอบเท่าไหร่ เปลี่ยนกับสายสำรองที่เขาแถมมาให้เป็นดำแดง สวยขึ้นเยอะเลยครับ

ปุ่มกดด้านข้างตัวเครื่องดูก๊อกแก๊กไปหน่อยเมื่อเทียบกับรุ่นสูงกว่า เหมือนได้ของเด็กเล่นมายังไงก็ไม่รู้ วัสดุที่ใช้เป็นพลาสติกที่ใส่แล้วรู้สึกว่าบอบบางเอาเสียจริงๆ ไม่อยากคิดถ้าทำตกหรือเหวี่ยงแขนไปโดนขอบโต๊ะ หน้าจอดูเหมือนพลาสติกบางๆ กลัวเป็นรอยเหลือเกิน

น้ำหนักของนาฬิกาเบามาก 1.5 oz (42 g) เบาจนคิดว่านี่ของเด็กเล่นหรือนี่ แต่ก็เป็นเหตุผลของเรื่องการออกกำลังด้วยครับนาฬิกาวิ่งต้องเบาอยู่แล้วเรื่องนี้รับได้ครับ

### การแสดงผล
หน้าจอการแสดงผลขนาด 1.23″ (31.1 mm) ไม่ถือว่าเล็กนะพอดีๆ จอสีความละเอียด  215 x 180 pixels ไม่เลวสำหรับนาฬิกาสำหรับกีฬาครับหน้าจอดูกลางแดดจะชัดมากส่วนนี้ชอบ แต่กลางคืนต้องเปิดไฟดูครับ

### รายละเอียดอื่นๆ ของตัวเครื่อง
แบตเตอรี่แบบ lithium-ion สามารถใช้งานต่อเนื่องได้ประมาณ 11 ชั่วโมงถ้าหากเปิด GPS สำหรับวิ่งแต่ถ้าเปิดปรกติเขาบอกว่าประมาณ 9 วันครับ

สำหรับที่ชาร์ตแบตเตอรี่มาเป็นแบบคลิบหนีบครับคีบเอาตอนชาร์ต หากวิ่งยาวหลายชั่วโมงสามารถเสียบพาว์เวอร์แบงค์ขณะวิ่งได้ด้วย ส่วนรายละเอียดปลีกย่อยอื่นๆ สามารถดูเพิ่มเติมได้ที่ Garmin Forerunner 235 ครับ

### For RunningHeart Rate accuracy
Garmin Forerunner 235 มาพร้อมกับการวัดอัตราการเต้นของหัวใจ โดยยิงแสงผ่านข้อมือของเราโอเคสำหรับคนที่ไม่ชอบ Heart Rate คาดอกเหมือนผมก็เลี่ยงมาใช้แบบข้อมือแทนเวลาใส่คาดอกแล้วรู้สึกเสียวๆยังไงไม่รู้ๆ

ส่วนความแม่นยำของการวัด Heart Rate ผมว่าเกือบสอบตกหลังจากใช้มา มีครั้งหนึ่งที่ขึ้นมาไม่เกิน 120 bpm จนผมตกใจว่ามันไม่ใช่ละ ซึ่งก็มีหลายปัจจัยประกอบด้วยครับ เช่นสายนาฬิกาหลวมไป เหงื่อไหลผ่านบริเวณเซนเซอร์ แต่เป็นแค่ครั้งนั้นครั้งเดียว จากนั้นก็ปรกติ

แต่หากเอาไปเทียบกับสายคาดอกหนีกันไปไม่มากจนน่าเกลียด เพราะแบบเซนเซอร์มีปัจจัยหลายอย่างตามที่ผมได้กล่าวไว้ข้างต้น แต่โดยรวมสำหรับผมถือว่าใช้งานได้ดีเลยครับ มีปัญหาแค่ครั้งนั้นครั้งเดียวเท่านั้น ถือว่าส่วนนี้ผ่านครับ

### Activity Tracking

ออฟชั่นนี้ก็น่าสนใจครับหลังจากที่ผมเคยใช้ MI Band 1s มาก่อนหน้านี้ซึ่งคอยตามเก็บรายละเอียดต่างๆ ในชีวิตประจำวันผมอยู่เสมอๆ พอเปลี่ยนมาใช้ Garmin ยิ่งเก็บเยอะขึ้นกว่าเดิมตามนี้ครับ

#### Steps
เก็บการก้าวเดินของเราในทุกๆวัน สำหรับผมถือว่าช้ากว่าเจ้า MI Band ครับดีเลย์นิดๆไม่ถือกับว่าน่าเกลียดพร้อมแสดงผมให้เห็นในทันทีด้วย ถ้าหากเราพลิกข้อมือขึ้นมามองนาฬิมันจะแสดงตัวเลขนับเป็น Real Time ให้ดูครับ โดยจะบอกว่าเราเดินไปกี่ก้าว ห่างจากเป้าหมายเราเท่าไหร่ (เราสามารถตั้งค่าเป้าหมายของเราในแต่ละวันได้ครับ) บอกเรื่องของแคลลอรี่ที่ใช้ไป และระยะทั้งหมดด้วยครับ

#### Sleep
วัดการนอนหลับจะวัดจากการเคลื่อนไหวและอัตราการเต้นของหัวใจเราครับ บอกตั้งแต่เวลาหลับ หลับลึก หลับตื้น อัตราการเต้นของหัวใจขณะนอนหลับ ตื่นมาฉี่กี่โมงถือว่าวัดได้โอเคเลยครับแม่นยำดี มีตารางให้ดูว่าเรานอนดิ้นมากในช่วงไหนด้วย เข้าท่าดี

#### Heart Rate
เจ้านาฬิกาตัวนี้มันจะสุ่มแอบวัดอัตราการเต้นของหัวใจเราเป็นระยะครับ เราสามารถดูได้โดยการกดลูกศรเลื่อนลงมาดูครับจะมีกราฟแสดงอัตราการเต้นของหัวใจใน 4 ชั่วโมงล่าสุด พร้อมก็ตัวเลข Heat Rate แบบ real time ด้วยครับ

นอกจาก Option ที่กล่าวข้องต้นแล้วนาฬิกาตัวนี้ยังสามารถเตือนเราได้ด้วยหากเราอยู่นิ่งนานเกินไป เราสามารถตั้งค่ากำหนดเวลาได้ด้วยครับว่าอยากให้เตือนเมื่อเราอยู่นิ่งนานเท่าไหร่ครับ

### Running!
มาถึงความสามารถหลักของมันซักที!!! อันนี้ผมบอกก่อนเลยผมชอบมาก กดสองครั้งวิ่งเลย หลังจากนั้นเป็นเรื่องของนาฬิกาครับทำหน้าของมันเอง เก็บทุกอย่างให้เราจนวิ่งเสร็จ พอวิ่งเสร็จ Sync กับ Garmin Connect เพื่อดูผลสรุปแบบโคตรละเอียด (ขึ้นอยู่กับรุ่นของนาฬิกา) มันเป็นอะไรที่เพอเฟกต์ที่สุดครับ

มื่อเรากดปุ่มรูปคนวิ่งรอสักพักเพื่อให้นาฬิกาจับสัญญาน GPS  เมื่อจับสัญญานได้แล้วนาฬิกาจะแจ้งเตือนพร้อมสั่นเราก็สามารถวิ่งได้เลยทันทีครับ ในหน้าจอของการวิ่งหน้าจอแรกจะเป็นการรวมสถิติต่างๆระหว่างวิ่งครับ เราสามารถกำหนดเองได้ทุกอย่างใน Setting ครับว่าจะเอาสถิติตัวไหนไว้ตรงไหน ระหว่างวิ่งจะเก็บข้อมูลตามนี้

- ระยะทาง (Distance) อันนี้ผมชอบเรียลไทม์ดีมากเป๊ะดี
- เวลาที่ใช้
- อัตราก้าวต่อนาที Pace
- ข้อมูลการเต้นของหัวใจ
- Heart Rate Zone

และยังมีอื่นๆ อีกเยอะต้องไปดูใน Garmin Connect หลังจากวิ่งเสร็จครับ เราสามารถตั้งประเภทการแจ้งเตือนได้หลายอย่างมากครับ มีอะไรบ้างผมลิสมาให้บางส่วนครับ ลองไปดูเพื่มเติมใน Setting ได้ครับ

- เตือนทุก 1km หรือแล้วแต่เราจะตั้ง
- เตือนให้ดื่มน้ำตอนวิ่ง
- เตือนให้รับประทานอาหาร
- เตือนให้กลับตัวเมื่อถึงระยะที่เราตั้งไว้
- เตือนอัตราการเต้นของหัวใจ
- เตือนเรื่องแคลลอรี่
- เตือนให้กลับบ้าน

เยอะเหลือเกินครับเรียกว่าจัดเต็มมาครบทุกฟังก์ชั่นจริงๆ เรียกว่าคุ้มสุดๆ ครับ

### Running Plan/Workout
นอกจากกดวิ่งแบบธรรมดาแล้วยังมี Option สำหรับคนชอบซ้อมเอาเป็นเอาตายแบบผมด้วยครับ คือการกำหนดวันเวลาซ้อม และวางแผนการซ้อม ไม่ว่าจะเป็นการวิ่งแบบ Tempo หรือการวิ่งแบบ Intreval การวิ่งแบบ Lab เป็นต้น ซึ่งตรงนี้เป็นอีกหนึ่งความสามารถที่ผมชอบจริงๆ ผมขอรีวิวเฉพาะส่วนที่ผมเคยใช้นะครับ

#### Interval Run
การวิ่งแบบลงคอร์ดนั่นเองครับ เราสามารถกำหนดได้เองเลยครับว่าจะวิ่งตามระยะทาง หรือวิ่งตามเวลาที่กำหนดไว้ เช่น ผมวิ่ง 1000 * 5 pace 4:00 พัก 3 นาที ก็สามารถเข้าไปตั้งค่าได้เลยครับ และยังสามารถตั้งเวลาวอร์มอัพ คูลดาวได้ด้วย แม่เจ้าอะไรจะเท่ห์ขนาดนี้ เหมือนมีโค๊ชอยู่บนข้อมือ วิธีใช้งานก็แสนง่าย เข้าไปที่ My Workout แล้วกด Start ได้เลย !!!!

ความสามารถอื่น
นอกเหนือจากความสามารถที่ได้กล่าวมาอย่างยาวเหยียดนั้น ยังมีความสามารถอื่นๆอีกหลายอย่างซึ่งผมจะขอลิสไว้คร่าวๆ ตรงนี้แล้วกันนะครับความสามารถมันเยอะมาก

- เตือนโทรเข้า รับสายเมื่อเชื่อม Bluetooth กับโทรศัพท์
- แจ้งเตือน SMS และ Email
- ดูสภาพอากาศปัจจุบัน
- ปฎิทินและวิ่งที่ต้องทำ
- Track ว่ายน้ำ
- Track การปั่นจักยาน
- เปลี่ยนรูปแบบหน้าจอ
- นาฬิกาปลุก
- วัด VO2 MAX ของเรายิ่งมายิ่งดี
- ควบคุมการเล่นเพลง
- ฯลฯ

เยอะจัดไปอ่านเอาเองครับ [https://buy.garmin.com/en-US/US/into-sports/running/forerunner-235/prod529988.html](https://buy.garmin.com/en-US/US/into-sports/running/forerunner-235/prod529988.html) อ่านแล้วก็ไปซื้อเลยครับรับรองคุ้มมาก

### Application

นาฬิกาตัวนี้จะทำงานได้เต็มประสิทธิภาพมากหากใช้ร่วมกันกับแอพของ Garmin เองคือ Gramin Connect ครับ มีทั้งเว็บ Android, iOS บล็อกนี้ขอจบเอาไว้แค่นี้ก่อน เจอกันบล็อกหน้า มาดูแอพ Garmin Connect ครับ

