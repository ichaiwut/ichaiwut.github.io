---
layout: page
title: ฉบับที่หนึ่ง
permalink: /the-letter/one/
comments: false
image: false
imageshadow: true
---

<p>
    <a href="/the-letter/">
        <i class="fas fa-arrow-left"></i> กลับไปหน้ารวมจดหมาย
    </a>
</p>

ตั้งใจจะเขียนจดหมายเก็บไว้ให้ได้อ่านให้เธอได้รับรู้ว่าฉันรู้สึกยังไงบ้างในแต่ละเวลาที่สมองมันดึงความรู้สึกให้มันดิ่งลึกลงไป เลยเขียนเอาไว้เป็นจดหมายที่เปิดผนึกเอาไว้ ใจจริงของฉันแล้วฉันต้องการเขียนด้วยลายมือของตัวเองมากว่าการพิมพ์เป็นดิจิทัล เก็บไว้ในคอมพิวเตอร์ แต่ด้วยข้อจำกัดในการเขียนขอตัวฉันเอง มือฉันค่อนข้างสั่น _(มันเป็นอาการไม่พึงประสงค์ที่เกิดมากับยาที่ฉันทาน)_ เลยขอบันทึกไว้ในคอมพิวเตอร์แล้วกัน

ที่จริงคนเราควรที่จะพูดคุยกันด้วยน้ำเสียง หรือข้อความส่งหากัน หรือแม้กระทั่งวิดีโอคอล ที่เทคโนโลยีสมัยนี้สามารถทำได้อย่างง่ายดาย เป็นเพราะหลาย ๆ ครั้งที่ฉันพยายามคุย พยายามอธิบายความรู้สึกต่าง ๆ ความต้องการของฉัน ความอยากจะเป็น แต่เธอไม่เคยรับฟังอย่างจริงจังสักครั้ง หรือรับฟังแต่สุดท้ายเธอก็ไม่ได้รู้สึกอะไร หรือมีอะไรตอบกลับมา จนฉันยอมแพ้ ฉันพยายามทำอยู่แบบนี้ 3-4 ปี ร้องไห้ทุกครั้ง ร้องไห้เกือบทุกวัน

ฉันเป็นโรคซึมเศร้าที่หลาย ๆ คนต่างรู้ดี และตัวเธอเองก็เช่นกัน ฉันต้องการเพียงแค่เธอ ฉันไม่ต้องการใครเลย ฉันอยากให้เธอรับฟัง ฉันอยากให้เธอกอดฉันบ้าง กอดฉันด้วยความรัก อ้อมกอดของเธอมันจะทำให้ฉันดีขึ้น แต่สุดท้ายแล้ว มันก็ไม่เกิดขึ้นเลยสักครั้ง และฉันก็ไม่ต้องการอ้อมกอดจากเธอในวันที่ฉันไม่รู้สึกตัว เพราะฉันรับความรู้สึกนั้นไม่ได้แล้ว

ฉันจะพยายามเขียนบอกทุกอย่าง เล่าทุกอย่าง เล่าในสิ่งที่ฉันพยายามบอกเธอมาแสนนาน แต่เธอเองแทบจะไม่สนใจเลย ฉันก็ไม่รู้เพราะอะไรทำไมเธอถึงเป็นแบบนี้ หากเธอไม่รับฟังในตอนนี้ อย่างน้อยหากวันนึงฉันไม่ได้อยู่ตรงนี้ หรือวันที่ฉันไม่รู้สึกตัวและบอกอะไรกับใครไม่ได้อีกแล้ว ฉันหวังไว้เหลือเกินว่า เธอจะอ่านมัน และเข้าใจในสิ่งที่ฉันต้องการจะบอกเธออยู่เสมอ ๆ นะ

จดหมายที่ฉันจะเขียนมันต้องมีหลายฉบับแน่นอน ฉันไม่แน่ใจว่าต้องเขียนกี่ฉบับมันถึงจะจบ แต่เมื่อไหร่ที่เป็นฉบับสุดท้าย นั้นหมายความว่าฉันไม่สามารถจะเขียนมันได้อีกต่อไป

<p>
    <a href="/the-letter/">
        <i class="fas fa-arrow-left"></i> กลับไปหน้ารวมจดหมาย
    </a>
</p>
