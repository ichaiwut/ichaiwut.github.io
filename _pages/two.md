---
layout: page
title: ฉบับที่สอง
permalink: /the-letter/two/
comments: false
image: false
imageshadow: true
---

<p>
    <a href="/the-letter/">
        <i class="fas fa-arrow-left"></i> กลับไปหน้ารวมจดหมาย
    </a>
</p>

สวัสดี เชื่อว่าหลาย ๆ คน หรือแม้แต่ตัวเธอเอง รวมไปถึงหมอที่เคยรักษาตัวฉันเองคงอยากรู้ว่าจริง ๆ แล้วมันมีสาเหตุมาจากอะไรกันแน่ ทำไมฉันจึงต้องมาป่วยด้วยโรคนี้ ทั้ง ๆ ที่ฉันเป็นคนที่ร่าเริงเสมอ ไม่น่าจะมาเป็นอะไรแบบนี้เลย การรักษาของฉันเองก็เหมือนผู้ป่วยจิตเวชทั่วไป ทานยาปรับสภาพแวดล้อมความเป็นอยู่ ค่อย ๆ ปรับตัว ปรับความคิดไปเรื่อย ๆ โดยการใช้ยามาช่วยไม่ให้ดิ่งลงไป

## รักษามาตั้งนานทำไมไม่หายสักที?

ไปพบแพทย์หลายที่นะ แต่ที่ไม่หายเพราะมันแก้ไม่ได้แค่นั้นเอง ฉันรู้ว่าต้องทำยังไงถึงจะหายหรือว่าดีขึ้นกว่าที่เป็นอยู่นี้ แต่แค่เธอต้องช่วยฉันด้วยแค่นั้นเอง ไม่ได้ยากหรอก เพียงแต่ต้องใช้เวลาและเธอ แต่ฉันเองก็ไม่อยากบังคับอะไรเธอมากมายนัก อีกอย่างเราก็เคยคุยกันแล้วเรื่องนี้ แต่ก็ดูเหมือนเธอก็ค่อยจะสนใจหรือใส่ใจมันสักเท่าไหร่ เอาเป็นว่าเรื่องการรักษา ค่อยเล่าในฉบับอื่นละกันนะ

## มันเกิดมาได้อย่างไรกันแน่?

ตั้งแต่ฉันไปพบจิตแพทย์มาในหลาย ๆ ที่ คุณหมอทุกคนพยายามช่วยฉันจนสุดความสามารถ พยายามหาสาเหตุ ประกอบกับสิ่งที่ฉันเล่า หากเทียบจากทฤษฎีของจิตวิทยา (ฉันแอบไปเรียนมานิดนึง) ก็ต้องคาดเดาอิงไปตามเนื้อเรื่องที่เราประสบอยู่ ผิดที่ฉันเอง ไม่ได้เล่าเรื่องราวให้หมดให้หมด จนทุกคนตีความสาเหตุผิดไปหมด

ฉันเป็นคนมีอิสระในชีวิตอยู่ตลอดเวลา ฉันมักจะทำอะไรสำเร็จอยู่เสมอ มีอยู่สิ่งเดียวที่ดูเหมือนว่าฉันไม่เคยสมหวังสักทีคือเรื่องความรัก จนกระทั่งปัจจุบัน ฉันไม่อยากจะเล่าเรื่องในอดีตมากมายนัก เพราะฉันเองก็รู้ว่าเธอไม่ค่อยชอบมันสักเท่าไหร่ เพราะเธอเองก็เป็นคนที่ดึงฉันออกมาจากที่ตรงนั้น ฉันขอบคุณมาก

นับจากวันนั้น ฉันรู้สึกดีมาก ฉันได้ทำในสิ่งที่ตัวเองต้องการในหลาย ๆ อย่าง มีเธอคอยอยู่ใกล้ ๆ ได้คุยกัน ได้เล่าอะไรต่าง ๆ ที่แต่ละคนเจอมาในแต่ละวัน ถึงแม้ฉันที่หน้าที่สำคัญในการดูแลแม่ แต่ฉันก็ไม่เคยเครียดเลย ดูมีความสุขดีเนาะ

พอได้แต่งงานกันก็เหมือนทุกอย่างกำลังไปได้ดีขึ้นมากกว่าเดิมนะ เราต่างคนต่างทำงาน เราเจอกันทุกอาทิตย์ หลังจากนี้ ทุกอย่างก็เริ่มไม่ค่อยเหมือนเดิมทีละน้อย สะสมมาเรื่อย ๆ จนในที่สุดมันก็ทำให้ฉันเป็นแบบนี้ ก่อนอื่นฉันอยากบอกก่อน ไม่ว่าใครที่ผ่านมาอ่านถึงตรงนี้ ไม่ได้เป็นความผิดของเธอเลยที่ทำให้ฉันเป็นแบบนี้นะ เป็นเพราะตัวฉันเองต่างหาก ที่มันคิดมากจนเกินไป คาดหวังเกินไป เธออย่าโทษตัวเองนะ ฉันเขียนขึ้นมาเพื่อให้เธอได้อ่าน ได้รับรู้ในวันที่ฉันบอกเธอไม่ได้ เท่านั้นเอง

## Expectation

หลายคนคงได้ยินมาว่า "ไม่คาดหวัง ไม่ผิดหวัง" ฟังดูสวยหรูเหลือเกิน แต่หนึ่งร้อยเปอร์เซ็น ไม่มีใครทำได้เลย มนุษย์ทุกคนดำรงชีวิตอยู่ได้เพราะความคาดหวัง นี่คือความคิดของฉันเอง และฉันคิดว่ามันเป็นความจริงของทุกคน ไม่มีใครไม่คาดหวัง เมื่อไหร่ที่เรามีเป้าหมาย นั่นก็คือความคาดหวัง และเมื่อไหร่ที่ทุกคนมีความฝัน นั่นแหละก็คือความคาดหวัง เพราะฉะนั้นเราหนีความผิดหวังไม่ได้ ปัญหามันอยู่ที่ว่า "การผิดหวังแบบเดิม" ซ้ำ ๆ  อยู่แบบนั้น นั่นคือปัญหาของฉัน

ฉันอยากมีครอบครัวที่มีความสุข มีความรักที่สมบูรณ์ เหมือนกับที่ทุกคนต้องการ เราเข้ากันได้ดีนะ ผ่านไปสักพักนึง เธอก็เริ่มเปลี่ยนไปที่ละนิดนึง รายละเอียดเล็ก ๆ น้อยที่เคยมีเริ่มหายไปบ้าง ฉันจริงจังกับความรักมากเกินไปเองแหละ เล็ก ๆ น้อย ๆ มันก็สะสมมาเรื่อยๆ จากคุยกันทุกวัน วันเว้นวันบ้าง จนวันนี้ ตอนที่เขียนจดหมาบฉบับนี้ เธอจะคุยกับฉันจริงๆ ก็ต่อเมื่อมีเรื่องจำเป็นอะไรบางอย่างเท่านั้น หรือเวลาที่ลูกอยากคุย หรือเวลาที่ต้องการเอกสารหรือสิ่งใด ๆ เห็นไหมว่าเล็ก ๆ น้อย ๆ เหล่านั้นมันเริ่มมากขึ้น

หลายคนก็อาจบอกว่าทำไมไม่ทักไป ทักไปสิ ทักนะ คุยกันได้ไม่มาก ไม่นาน ถ้าฉันพูดว่าคิดถึงเธอก็ไม่ชอบ พูดว่ารักเธอก็ไม่ชอบ พูดอะไรออกไปเหมือนกับว่าเธอไม่ค่อยอยากฟังสักเท่าไหร่ ฉันเลยคิดว่าเอาไว้เวลาที่เธออยากคุยจริง ๆ ดีกว่า

เมื่อก่อนฉันเคยคุยกับเธอในเรื่องเหล่านี้เพราะฉันอยากแก้ปัญหานี้ แต่สุดท้ายมันก็จบไม่สวยซะทุกครั้ง จนครั้งสุดท้ายที่คุยกัน ฉันคิดไว้เลยว่าฉันพอแล้ว เราคงมากกว่านี้ไม่ได้ละ ปล่อยให้เป็นไปละกัน ตั้งแต่ฉันโดนเพื่อนจับไปตรวจ ไปหาหมอจิตแพทย์จนฉันได้ใบรับรองแพทย์กลับมา ฉันรีบมาบอกกับเธอให้รู้ เพราะฉันอยากบอกเธอเป็นคนแรก แต่สิ่งคำตอบที่ได้กลับมาในวันนั้น "ต้องการคนเอาใจ?" ทำให้ฉันหมดแรง ทำให้ฉันไม่มีแรงไปต่อ และมันทำให้ฉันคิดว่า ฉันไม่ควรอยู่กับใครบนโลกใบนี้เลยจริง ๆ

หลายคนเข้าใจว่าไม่ได้อยู่ด้วยกัน ไม่ค่อยได้คุยกันก็ปรกตินะ แต่เอาเข้าจริงทุกวันหยุดที่เจอกัน เราได้คุยกันจริง ๆ ไม่กี่คำเองในสองวัน ส่วนใหญ่ก็เป็นคำทักทาย ตอนมาและตอนกลับ เราไม่เคยคุยกันเรื่องครอบครัวเลย หรืออะไรก็ตามที่ครอบครัวควรจะเป็น เรานั่งกินข้าวพร้อมกันที่บ้านครั้งสุดท้ายเมื่อไหร่? ครั้งสุดท้ายที่เธอยิ้มให้ฉันเมื่อไหร่กันนะ ครั้งสุดท้ายที่เธอปลอบฉันเมื่อไหร่กันนะ ครั้งสุดท้ายที่เธอกอดฉันเมื่อไหร่กันนะ และไม่รู้ว่าครั้งสุดท้ายที่เธอคิดถึงฉันนั้น คือเมื่อไหร่กันนะ

<p>
    <a href="/the-letter/">
        <i class="fas fa-arrow-left"></i> กลับไปหน้ารวมจดหมาย
    </a>
</p>
